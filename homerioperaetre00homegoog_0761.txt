75⁶ 15. ολυνΣαιΑυ 0.

πλάγξομαι, αί κέν τις κοτύλην καὶ πύρνον ὀρέξῃ.
καί κ’ ἐλθὼν πρὸς δώματ’ Ὀδυσσῆος θείοιο
ἀγγελίην είποιμι περίφρονι Πηνελοπείῃ,
καί κε μνηστήρεσσιν ὑπερφιάλοισι μιγείην, 3¹ 5
εί μοι δεῖπνον δοῖεν ὀνείατα μυρί’ ἔχοντες.
αἶψά κεν εὑ δρώοιμι μετὰ σφίσιν άσσ’ ἐθέλοιεν.
ἔκ γάρ τοι ἐρέω, σὺ δὲ σύνθεο καί μευ άκουσον·
Ἑρμείαο έκητι διακτόρου, ὅς ῥά τε πάντων
ἀνθρώπων έργοισι χάριν καὶ κὺδος ὀπάζει,
δρηστοσύνῃ οὑκ όν μοι ἐρίσσειε βροτὸς ἄλλος,
πῦρ τ’ εὑ νηῆσαι διό τε ξύλα δανὰ κεάσσαι,
δαιτρεῦσαί τε καί ὀπτῆσαι καὶ οἰνοχοῆσαι,
οἶά τε τοῖς ἀγαθοῖσι παραδρώωσι χέρηες.”

Τὸν δέ μέγ’ ὀχθήσας προσέφης, Εὔμαιε συβῶτα·
‘ ώ μοι, ξεῖνε, τίη τοι ἐνὶ φρεσί τοῦτο νόημα
ἔπλετο,· ή σύ γε πάγχυ λιλαίεαι αὐτόθ’ ὀλέσθαι,
εί δή μνηστήρων ἐθέλεις καταδῦναι ὅμιλον,
τῶν ὕβρις τε βίη τε σιδήρεον οὑρανόν ίκει.
οὑ τοι τοιοίδ’ εἰσὶν ὑποδρηστῆρες ἐκείνων, 330
ἀλλὰ νέοι, χλαίνας εὑ εἱμένοι ἠδὲ χιτῶνας,
αίεί δὲ λιπαροὶ κεφαλὰς καὶ καλὰ πρόσωπα,
οἵ σφιν ὑποδρώωσιν· ἐύξεστοι δὲ τράπεζαι
σίτου καὶ κρειῶν ἠδ’ οίυου βεβρίθασιν.
ἁλλὰ μέν’· οὑ γόρ τίς τοι ἀνιᾶται παρεόντι,
αὕτ’ ἐγὼ οὑτε τις ἄλλος ἑταίρων, οἵ μοι ἔασιν.
αὐτὰρ ἐπῆν ἔλθῃσιν Ὀδυσσῆος φίλος υίός,

κεῖνός σε χλαῖνάν τε χιτῶνά τε εἵματα έσσει,

πέμψει δ’ ὅππῃ σε κραδίη θυμός τε κελεύει.”
Τὸν δ’ ἠμείβετ’ ἔπειτα πολύτλας δῖος Ὀδυσσεύς· 340
‘⁶ αἴθ’ οὑτως, Εὔμαιε, φίλος Διὶ πατρί γένοιο
ὡς έμοί, ὅττι μ’ ἔπαυσας ἄλης καὶ ὀϊζύος αίνῆς.
⁴ πλαγκτοσύνης δ’ οὑκ ἔστι κακώτερον ἄλλο βροτοῖσιν·

 

