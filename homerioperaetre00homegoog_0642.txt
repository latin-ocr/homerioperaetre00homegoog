8. ΟΔΎΣΣΕῙΑΣ Θ. 637

Δημόδοκον λαοῖσι τετιμένον· είσε δ’ ἀρ’ αὐτὸν

μέσσῳ δαιτυμόνων, πρὸς κίονα μακρὸν ἐρείσας.

δὴ τότε κήρυκα προσέφη πολύμητις Ὀδυσσεύς,

νότου ἀποπροταμών, ἐπὶ δὲ πλεῖον ἐλέλειπτο, 475
ἀργιόδοντος θός, θαλερὴ δ’ ἦν· ἀμφὶς ἀλοιφή·

“ Κῆρυξ, τῆ δή, τοῦτο πόρε κρέας, όφρα φάγῃσι,
Δημοδόκῳ, καί μιν προσπτύξομαι, ἀχνύμενός περ. ’
πᾶσι γὰρ ἀνθρώποισιν ἐπιχθονίοισιν ἀοιδοὶ
τιμῆς ἔμμοροί είσι καὶ αἰδοῦς, οὕνεκ’ ἀρα σφέας 48ο
οἶμος Μοῶσ’.ἐδίδαξε, φίλησε δέ φῦλον ἀοιδῶν.”

Ὠς ἀρ’ ἐφη, κῆρυξ δέ φέρων ἐν χερσὶν έθηκεν
ἥρῳ Δημοδόκῳ· ὁ δ’ ἐδέξατο, χαῖρε δὲ θυμῷ.
οἱ δ’ ἐπ’ ὀνείαθ’ ἑτοῖμα προκείμενα χεῖρας ίαλλον.
αι’πάρ ἐπεὶ πόσιος καὶ ἐδητύος ἐξ ἔρον ἕντο, 485
δὴ τότε Δημόδοκον προσέφη πολύμητις Ὀδυσσεύς·

“ Δημόδοκ’, ἔξοχα δή σε βροτῶν αἰνίζομ’ ἁπάντων·

ἣ σέ γε Μοῶσ’ ἐδίδαξε, Διδς πάϊς, ἢ σέ γ’ Ἀπόλλων.
λίην γὰρ κατὰ κόσμον Ἀχαιῶν οἶτον ἀείδεις,

ὄσσ’ ἔρξαν τ’ ἔπαθόν τε καὶ ἀσσ’ ἐμόγησαν Ἀχαιοί, 490
ῶς τέ που ἢ αὐτὸς παρεὸν ἢ ἀλλου ἀκούσας. , , s
ἀλλ’ ἄγε δη μετάβηθι καὶ ἵππου κόσμον άεισον
δουρατέου, τὸν Ἐπειὸς ἐποίησεν σὺν Ἀθήνη,

όν ποτ’ ἐς ἀκρόπολιν δόλον ἤγαγε δῖος Ὀδυσσεύς,
ἀνδρῶν ἐμπλήσας οί ῥ’ Ἴλιον ἐξαλάπαξαν. 495
αί κεν δή μοι ταῦτα κατὰ μοῖραν καταλέξῃς,

αὐτίκ’ ἐγὼ πᾶσιν μυθήσομαι ἀνθρώποισιν

ῶς ἀρα τοι πρόφρων θεὸς ὤπασε θέσπιν ἀοιδήν.” ,

Ὠς φάθ’, ὁ δ’ ὁρμηθεὶς θεοῦ ἥρχετο, φαῖνε δ’ ἀοιδήν,
ἐνθεν ἑλῶν ῶς οἱ μὲν ἐϋσσέλμων ἐπὶ νηῶν 500
βάντες ἀπέπλειον, πΰρ ἐν κλισίῃσι βαλόντες,

Ἀργεῖοι, τοὶ δ’ ἤδη ἀγακλυτὸν ἀμφ’ Ὀδυσῆα ,
ἥατ’ ἐνί Τριίων ἀγορῇ κεκαλυμμένοι ἵππῳ·

 

