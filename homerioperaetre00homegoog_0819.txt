ΟΔΥΣΣΕΙΑΣ Τ.

——---—

Ὀδυσσέως καὶ Πηνελόπης ὁμιλία· ἀναγνω-
ρισμδς ὑπὸ Εὐρυκλείας.

Αὐτὰρ ὁ έν μεγάρῳ ὑπελείπετο δῖος Ὀδυσσεύς,
μνηστήρεσσι φόνον σὺν Ἀ θήνη μερμηρίζων·
αἶψα δὲ Τηλέμαχον έπεα πτερόεντα προσηύδα·
“ Τηλέμαχε, χρὴ τεύχε’ ἀρήϊα κατθέμεν είσω
πάντα μάλ’, αὐτὰρ μνηστῆρας μαλακοῖς ἐπέεσσι 5
παρφάσθαι, ὅτε κέν σε μεταλλῶσιν ποθέοντες·
ἐκ καπνοῦ κατέθηκ’, ἐπεὶ ούκέτι τοῖσιν έφκει,
οἶά ποτε Τροίηνδε κιὼν κατέλειπεν Ὀδυσσεύς,
ἀλλὰ κατῄκισται, ὅσσον πυρὸς ἵκετ’ άῦτμή.
πρὸς δ’ έτι καὶ τάδε μεῖζον ἑνὶ φρεσὶν ἔμβαλε δαίμων, 10
μή πως οἰνωθέντες, ἔριν στήσαντες ἐν ὑμῖν,
ἀλλήλους τρώσητε καταισχύνητέ τε δαῖτα
καὶ μνηστύν· αὐτὸς γὰρ ἐφέλκεται ἄνδρα σίδηρος.”
Ὣς φάτο, Τηλέμαχος δὲ φίλῳ ἐπεπείθετο πατρί,
ε’κ δὲ καλεσσάμενος προσέφη τροφὸν Εὐρύκλειαν· 1⁵
“ μαῖ’, άγε δή μοι ἔρυξον ένὶ μεγάροισι γυναῖκας,
ὄφρα κεν ές θάλαμον καταθείομαι έντεα πατρὸς
καλά, τά μοι κατὰ οἶκον ἀκηδέα καπνὸς ἀμέρδει
πατρὸς ἀποιχομένοιο· ἐγὼ δ’ ἔτι νήπιος ήα.
νῦν δ’ ἐθέλω καταθέσθαι, ἵν’ ού πυρὸς ἵξετ’ άῦτμή.” 20
Τὸν δ’ αὖτε προσέειπε φίλη τροφὸς Εὐρύκλεια·

 

