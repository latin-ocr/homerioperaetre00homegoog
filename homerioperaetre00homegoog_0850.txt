20. ΟΔΎΣΣΕΙΑΣ Υ. 845

μύθῳ ἀναγκαίῳ· μῆ τοὺτο θεὸς τελέσειεν.”

Ὠς φάτο Τηλέμαχος· μνηστῆρσι δὲ Παλλὰς Ἀθήνη
ἄσβεστον γέλω ὦρσε, παρέπλαγξεν δὲ νόημα. 346
οἱ δ’ ἤδη γναθμοῖσι γελοίων ἀλλοτρίοισιν,
αἱμοφόρυκτα δέ δὴ κρέα ἤσθιον· ὄσσε δ’ ἀρα σφέων
δακρυόφιν πίμπλαντο, γόον δ’ ὠίετο θυμός.
τοῖσι δὲ καὶ μετέειπε Θεοκλύμενος θεοειδής· 350
“ἀ δειλαί, τί κακὸν τόδε πάσχετε ,· νυκτὶ μὲν ὑμέων
εἰλύαται κεφαλαί τε πρόσωπά τε νέρθε τε γοῦνα,
οἰμωγή δέ δέδηε, δεδάκρυνται δέ παρειαί,
αίματι δ’ ἐρράδαται τοῖχοι καλαί τε μεσόδμαι·
είδόλων δέ πλέον πρόθυρον, πλείη δέ καὶ αὐλή, 355
ἱεμένων Ἔρεβόσδε ὑπὸ ζόφον· ἠέλιος δέ
οὑρανοΰ ἐξαπόλωλε, κακὴ δ’ ἐπιδέδρομεν ἀχλύς.”

Ὣς ἔφαθ’, οἱ δ’ άρα πάντες ἐπ’ αὐτῷ ῆδὺ γέλασσαν.
τοῖσιν δ’ Εὐρύμαχος, Πολύβου πάϊς, ἦρχ’ ἀγορεύειν·

“ ἀφραίνει ξεῖνος νέον ἀλλοθεν εἰληλουθώς. 360
ἀλλά μιν αἶψα, νέοι, δόμου ἐκπέμψασθε θύραζε
είς ἀγορὴν ἔρχεσθαι, ἐπεὶ τάδε νυκτὶ ἐίσκει.”
Τὸν δ’ αὑτε προσέειπε Θεοκλύμενος θεοειδής·
“ Εὐρύμαχ’, ού τί σ’ ἀνωγα ἐμοὶ πομπῆας ἀπόζειν·
είσί μοι ὀφθαλμοί τε καὶ οὑατα καὶ πόδες ἀμφω 365
καὶ νόος ἐν στήθεσσι τετυγμένος οὑδέν ἀεικής.
τοῖς ἔξειμι θύραζε, ἐπεὶ νοέω κακὸν ύμμιν
ἐρχόμενον, τό κεν ού τις ὑπεκφύγοι οὐδ’ ἀλέαιτο
μνηστήρων, οἳ δῶμα κάτ’ ἀντιθέου Ὀδυσῆος
ἀνέρας ὑβρίζοντες ἀτάσθαλα μηχανάασθε.” 370

Ὣς εἰπὼν ἐξῆλθε δόμων εὑ ναιεταόντων,
ἵκετο δ’ ἐς Πείραιον, ό μιν πρόφρων ὑπέδεκτο.
μνηστῆρες δ’ άρα πάντες ἐς ἀλλήλους ὁρόωντες
Τηλέμαχον ἐρέθιζον, ἐπὶ ξείνοις γελόωντες·
ὧδε δέ τις είπεσκε νέων ὑπερηνορεόντων· 375

 

