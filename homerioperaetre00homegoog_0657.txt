652 9 ολτςςκικυ 1.

σὺν δ’ ό γε δὴ αύτε δύω μάρψας ὡπλίσσατο δόρπον.
καί τότ’ ἐγὼ Κύκλωπα προσηύδων άγχι παραστάς, τ 345
κισσύβιον μετὰ χερσὶν έχων μέλανος οίνοιο.
“ Κύκλωψ, τῆ, πίε οἶνον, έπεί φάγες ἀνδρόμεα κρέα,
ὄφρ’ εἰδῇς οἰόν τι ποτὸν τόδε νηῦς ἐκεκεύθει
ἡμετέρη· σοί δ’ αδ λοιβὴν φέρον, εἰμ’ ἐλεήσας
οἴκαδε πέμψειας· σὺ δὲ μαίνεαι οὐκέτ’ ἀνεκτῶς. 350
σχέτλιε, πῶς κέν τίς σε καὶ ὕστερον ἄλλος ίκοιτο
ἀνθρώπων πολέων,· ἐπεὶ οὐ κατὰ μοῖραν ἐρεξας.”
Ὣς ἐφάμην, ὁ δὲ δέκτο καί ἐκπιεν· ἥσατο δ’ αἰνῶς
ἡδὺ ποτὸν πίνων, καί μ’ ᾔτεε δεύτερον αὖτις·
“ Δός μοι ἔτι πρόφρων, καί μοι τεὸν οὕνομα εἰπέ 35⁵
αὐτίκα νῦν, ίνα τοι δῶ ξείνιον, ψ κε σὺ χαίρῃς.
καὶγὰρ Κυκλώπεσσι φέρει ζείδωρος ἄρουρα
οἶνον ἐριστάφυλον, καί σφιν Διὸς ὄμβρος ἀέξει·
ἀλλὰ τόδ’ ἀμβροσίης καί νέκταρός ἐστιν ἀπορρύξ.” ,
Ὣς ἔφατ’· αὐτάρ οἱ αὖτις ἐγὼ πόρον αἴθοπα οἶνον· 360
τρίς μὲν ἔδωκα φέρων, τρὶς δ’ ἔκπιεν ἀφραδίῃσιν.
αύτδρ ἐπεὶ Κύκλωπα περὶ φρένας ήλυθεν οἶνος,
καὶ τότε δή μιν ἐπεσσι προσηύδων μειλιχίοισι·
“ Κύκλωψ, εἰρωτᾷς μ’ ὄνομα κλυτόν,· αὐτὰρ έγό τοι
ἐξερέω· σὺ δέ μοι δὸς ξείνιον, ὥς περ ύπέστης. 3⁶⁵
Οὖτις ἐμοί γ’ ὄνομα· Ούτιν δέ με κικλήσκουσι

μήτηρ ήδέ πατὴρ ἠδ’ ἄλλοι πάντες ἐταῖροι.”
*Ως ἐφάμην, ὁ δέ μ’ αὐτίκ’ ἀμείβετο νηλέι· θυμῷ·
“ Οὖτιν ἐγὼ πύματον ἔδομαι μετὰ οἶς ἑτάροισι,
τοδς δ’ ἀλλους πρόσθεν· τὸ δέ τοι ξεινήϊον έσται.” 370

Ἦ καί ἀνακλινθεὶς πέσεν ὕπτιος, αὐτὰρ ἔπειτα
κεῖτ’ ἀποδοχμώσας παχὺν αὐχένα, κὰδ δέ μιν ύπνος
ᾔρει πανδαμάτωρ· φάρυγος δ’ ἐξέσσυτο οἶνος
ψωμοί τ’ ἀνδρόμεοι· ὁδ’ ἐρεύγετο οἰνοβαρείων.
καὶ τότ’ ἐγὼ τὸν μοχλὸν ὑπὸ σποδοῦ ἤλασα πολλῆς, 375

 

