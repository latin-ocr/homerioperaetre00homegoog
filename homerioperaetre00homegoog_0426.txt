412 20. ιΛιΑΔοΣ τ.

“Ἐκτορ, μηκέτι πάμπαν Ἀχιλλῆϊ προμάχιζε,
ἀλλὰ κατὰ πληθύν τε καὶ ἐκ φλοίσβοιο δέδεξο,
μή πώς σ’ ῆὲ βόλη ἠὲ σχεδὸν ἄορι τύψη.”

Ὠς ἔφαθ’, Ἕκτωρ δ’ αὖτις ἐδύσετο ούλαμδν ἀνδρῶν
ταρβήσας, ὅτ’ ἄκουσε θεοῦ ότα φωνήσαντος. 380
ἐν δ’ Ἀχιλεὺς Τρώεσσι θόρε φρεσὶν εἱμένος ἀλκήν,
σμερδαλέα ἰάχων, πρῶτον δ’ έλεν Ἰφιτίωνα,

ἐσθλδν Ὀτρυντείδην, πολέων ἡγήτορα λαῶν,
δν νύμφη τέκε νηῒς Ὀτρυντῆϊ πτολιπόρθῳ
Τμώλῳ ὕπο νιφόεντι, ’Ὕδης ἐν πίονι δήμῳ· ³85

τὸν δ’ ἰθὺς μεμαῶτα βάλ’ ἔγχεϊ δῖος Ἀχιλλεὺς
μέσσην κὰκ κεφαλήν· ῆ δ’ ἄνδιχα πᾶσα κεάσθη,
δούπησεν δὲ πεσών, ὁ δ’ ἐπεύξατο δῖος Ἀχιλλεύς·
“ κεῖσαι, Ὀτρυντεΐδη, πάντων ἐκπαγλότατ’ ἀνδρῶν·
ἐνθάδε τοι θάνατος, γενεῆ δέ τοί ἐστ’ ἐπὶ λίμνῃ 390
Γυγαίῃ, ὅθι τοι τέμενος πατρώϊόν ἐστιν,
Ὕλλῳ ἐπ’ ἰχθυόεντι καὶ Ἕρμῳ δινήεντι.”
Ὣς ἔφατ’ εὐχόμενος, τὸν δὲ σκότος ὄσσε κάλυψε.
τὸν μὲν Ἀχαιῶν ίπποι ἐπισσώτροις δατέοντο
πρώτῃ ἐν ὑσμίνῃ· ό δ’ ἐπ’ αὐτῷ Δημολέοντα, ,395
ἐσθλὸν ἀλεξητῆρα μάχης, Ἀντήνορος υἱόν,
νύξε κατὰ κρόταφον, κυνέης διὰ χαλκοπαρῄου.
οὐδ’ ἄρα χαλκείη κόρυς ἔσχεθεν, άλλὰ δι’ αὐτῆς
αἰχμή ἱεμένη ῥῆξ’ ὀστέον, ἐγκέφαλος δέ
ἔνδον ἅπας πεπάλακτο· δάμασσε δέ μιν μεμαῶτα ⁴⁰0
Ἱπποδάμαντα δ’ ἔπειτα καθ’ ἵππων ἀίξαντα,
πρόσθεν έθεν φεύγοντα, μετάφρενον οὔτασε δουρί.
αὐτὰρ ὁ θυμὸν ἄϊσθε καὶ ἤρυγεν, ῶς ὅτε ταῦρος
ἤρυγεν ἑλκόμενος Ἑλικώνιον ἀμφὶ avam
κούρων ἑλκόντων· γάνυται δέ τε τοῖς ἐνοσίχθων· 405
ῶς ἄρα τόν γ’ ἐρυγόντα λίπ’ ὀστέα θυμδς ἀγήνωρ·
αὐτὰρ ὁ βῆ σὺν δουρὶ μετ’ ἀντίθεον Πολύδωρον

 

