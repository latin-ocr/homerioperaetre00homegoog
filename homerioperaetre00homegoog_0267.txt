13. ΙΛΙΑΔΟΣ Ν.

καὶ μάλα πυργηδὸν σφέας αὐτοὺς ἀρτύναντες,
ἀλλ’, ἀίω, χάσσονται ὑπ’ ἔγχεος, εί ἐτέον με
ῶρσε θεῶν ὤριστος, ἐρίγδουπος πόσις Ἥρης.”

Ὣς εἰπὸν ὤτρυνε μένος καὶ θυμὸν ἑκάστου. ¹55 ””
Δηίφοβος δ’ έν τοῖσι μέγα φρονέων ἐβεβήκει
Πριαμίδης, πρόσθεν δ’ έχεν ἀσπίδα πόντοσ’ δίνην,
κοῦφα ποσὶ προβιβὰς καὶ ὑπασπίδια προποδίζων.
Μηριόνης δ’ αὐτοῖο τιτύσκετο δουρὶ φαεινῷ,
καὶ βάλεν, οὐδ’ ἀφάμαρτε, κατ’ ἀσπίδα πόντοσ’ ἐίσην 160
ταυρείην· τῆς δ’ οὔ τι διήλασεν, ἀλλὰ πολὺ πρὶν
ἐν καυλῷ ἐάγη δολιχὸν δόρυ· Δηίφοβος δὲ
ἀσπίδα ταυρείην σχέθ’ ἀπὸ έο, δεῖσε δὲ θυμῷ
ἔγχος Μηριόναο δαΐφρονος· αὐτὰρ δ γ’ ἥρως
ἂψ ἑτάρων είς ἔθνος ἐχάζετο, χιόσατο δ’ αἰνῶς 165
ἀμφότερον, νίκης τε καὶ ἔγχεος δ ξυνέαξ .
βῆ δ’ ἰέναι παρά τε κλισίας καὶ νῆας Ἀχαιῶν
οἰσόμενος δόρυ μακρόν, ὅ οί κλισίηφι λέλειπτο.

Οί δ’ ἄλλοι μάρναντο, βοή δ’ ἄσβεστος όρῶρει.
Τεῦκρος δὲ πρῶτος Τελαμώνιος ἄνδρα κατέκτα, ιηο
Ἴμβριον αἰχμητήν, πολυΐππου Μέντορος υἱόν·
ναῖε δὲ Πήδαιον, πρὶν ἐλθεῖν υἶας Ἀχαιῶν,
κούρην δὲ Πριάμοιο νόθην έχε, Μηδεσικάστην·
αὐτὰρ ἐπεὶ Δαναῶν νέες ήλυθον ἀμφιέλισσαι,
άφ είς Ἴλιον ήλθε, μετέπρεπε δὲ Τράεσσι, ¹75
ναῖε δὲ τδρ Πριάμῳ· ά δέ μιν τίεν ῖσα τέκεσσι.
τόν ῥ’ υἱδς Τελαμῶνος ὑπ’ οὔατος έγχεῖ μακρῷ
νύξ, ἐκ δ’ ἔσπασεν ἔγχος· ό δ’ αὖτ’ ἔπεσεν μελίη ῶς,

ή τ’ όρεος κορυφῇ έκαθεν περιφαινομένοιο

χαλκῷ ταμνομένη τέρενα χθονὶ φύλλα πελάσσῃ· 180
ῶς πέσεν, ἀμφὶ δέ οἱ βράχε τεύχεα ποικίλα χαλκῷ.
Τεῦκρος δ’ ὡρμήθη μεμαὼς άπὸ τεύχεα δῦσαι·

Ἕκτωρ δ’ ὁρμηθέντος ἀκόντισε δουρὶ φαεινῷ.

 

