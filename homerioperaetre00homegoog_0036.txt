20 1 ΙΛΙΑΔΟΣ Α.

ἄσβεστος δ’ ἄρ’ ἐνῶρτο γέλως μακάρεσσι θεοῖσιν,
ὡς ίδον Ἥφαιστον διδ δόματα ποιπνύοντα. 6ου
Ὣς τότε μὲν πρόπαν ἦμαρ ἐς ἠέλιον καταδύντα
δαίνυντ’, οὐδέ τι θυμὸς ἐδεόετο δαιτδς ἐΐσης,
οὐ μὲν φόρμιγγος περικαλλέος, ἦν ἔχ’ Ἀπόλλων,
Μουσάων θ’ , αἲ όειδου ἀμειβόμεναι ὀπὶ καλῇ.
Αὐτὰρ ἐπεὶ κατέδυ λαμπρὸν φάος ἠελίοιο, 6ο5
οι μὲν κακκείοντες ἔβαν οἶκόνδε εκαστος,
ἧχι ἑκάστῳ δῶμα περικλυτὸς ἀμφιγυήεις
Ηφαιστος ποίησεν ἰδυίῃσι πραπίδεσσι·
Ζεὺς δε πρὸς δν λέχος ηϊ’ Ὀλύμπιος ἀστεροπητής,
ἔνθα πάρος κοιμᾶθ’ ατε μιν γλυκδς” υπνος ἱκάνοι· 610
ἔνθα καθεῦδ’ ἀναβάς, παρὰ δὲ χρυσόθρονος Ἥρη.

 

