270 13. ΙΛΙΑΔΟΣ Νι

φοίτα ἀνα προμάχους διζήμενος, εἵπου ἐφεύροι. 762
τοὺς δ’ εὗρ’ οὐκέτι πάμπαν ἀπήμονας οὐδ’ ἀνολέθρους·
ἀλλ’ οἱ μὲν δή νηυσὶν έπι πρύμνῃσιν Ἀχαιῶν
χερσὶν ὑπ’ Ἀργείων κέατο ψυχὰς ὀλέσαντες,
οἱ δ’ ἐν τείχει έσαν βεβλημένοι οὐτάμενοί τε.
τδν δὲ τάχ’ εὗρε μάχης ἐπ’ ἀριστερὰ δακρυοέσσης 765
δῖον Ἀλέξανδρον, Ἑλένης πόσιν ἠϋκόμοιο,
θαρσύνονθ’ ἑτάρους καὶ ἐποτρύνοντα μάχεσθαι,
ἀγχοῦ δ’ ἱστάμενος προσέφη αἰσχροῖς ἐπέεσσι·
“ Δύσπαρι, εἶδος άριστε, γυναιμανές, ἠπεροπευτά,
ποΰ τοι Δηΐφοβός τε βίη θ’ Ἑλένοιο ἄνακτος 770
Ἀσιάδης τ’ Ἀδάμας ἠδ’ Ἀσιας, Ὑρτάκου υίός;
ποῦ δέ τοι Ὀθρυονεύς ,· νῦν ὤλετο πᾶσα κατ’ ἄκρης
’Ίλιος αἰπεινή· νῦν τοι σῶς αἰπὺς όλεθρος.”

Τδν δ’ αὖτε προσέειπεν Ἀλέξανδρος θεοειδής·

“Ἑκτορ, ἐπεί τοι θυμὸς ἀναίτιον αἰτιάασθαι, 775

ἄλλοτε δή ποτε μᾶλλον ἐρωῆσαι πολέμοιο
μέλλω, ἐπεὶ οὐδ’ ἐμὲ ’πάμπαν ἀνάλκιδα γείνατο μήτηρ·
ἐξ οὗ γὰρ πορδ νηυσὶ μάχην ήγειρας ἑταίρων,
ἐκτοῦδ’ ἐνθάδ’ ἐόντες ὁμιλέομεν Δαναοῖσι
νωλεμέως· ἕταροι δέ κατέκταθεν, οδς σὺ μεταλλᾷς. ηὸο
οἵω Δηΐφοβός τε βίη θ’ Ἑλένοιο ἄνακτος
οἴχεσθον, μακρῇσι τετυμμένω ἐγχείῃσιν
ἀμφοτέρω κατὰ χεῖρα· φόνον δ’ ἤμυνε Κρονίων.
νῦν δ’ ἄρχ’, άππη σε κραδίη θυμός τε κελεύει·
ἡμεῖς δ’ ἐμμεμαῶτες ἀμ’ ἑψόμεθ’, οθδέ τί φημι 7⁸5
ἀλκῆς δευήσεσθαι, ὅση δύναμίς γε πάρεστι.
πὰρ δύναμιν δ’ οὐκ ἐστι καὶ ἐσσύμενον πολεμίζειν.”
Ὣς είπδν παρέπεισεν ἀδελφειοῦ φρένας ἥρως·
βδιν δ’ ἴμεν ἔνθα μάλιστα μάχη καὶ φύλοπις ἦεν,
ἀμφί τε Κεβριόνην καὶ ἀμύμονα Πουλυδάμαντα, 790
Φάλκην Ὀρθαῖόν τε καὶ ἀντίθεον Πολυφήτην

 

