ΙΛΙΑΔΟΣ Ρ.

————

Μενελάου ἆριστειά. ·

Οὐδ’ ἔλαθ’ Ἀτρέος υἱόν, ἀρηίφιλον Μενέλαον, ’
Πάτροκλος Τρώεσσι δαμεὶς έν δηϊοτῆτι.
βῆ δὲ διδ προμάχων κεκορυθμένος αἴθοπι χαλκῷ,
ἀμφὶ δ’ ἄρ’ αὐτῷ βαῖν’ ὥς τις περὶ πόρτακι μήτηρ
πρωτοτόκος κιυυρή, οὐ πρὶν εἰδυῖα τόκοιο· 5
ὣς περὶ Πατρόκλῳ βαῖνε ξανθὸς Μενέλαος.
πρόσθε δέ οἱ δόρυ τ’ ἔσχε καὶ ἀσπίδα πάντοσ’ ε’·ίσηυ,
τὸν κτάμεναι μεμαὼς ὅς τις τοῦ γ’ ἀντίος ἔλθοι.
οὐδ’ ἄρα Πάνθου υἱὸς ἐϋμμελίης ἀμέλησε
Πατρόκλοιο πεσόντος ἀμύμονος· ἄγχι δ’ ἄρ’ αὐτοῦ 10
ἔστη, καὶ προσέειπεν ἀρηίφιλον Μενέλαον·
“Ἀτρε’ίδη Μενέλαε διοτρεφές, όρχαμε λαῶν,
χάζεο, λεῖπε δὲ νεκρόν, ἔα δ’ ἔναρα βροτόεντα·
οὐ γάρ τις πρότερος Τρώων κλειτῶν τ’ ἐπικούρων
Πάτροκλον βάλε δουρὶ κατὰ κρατερὴν ὑσμίνην· ι 5
τῷ με ἔα κλέος ἔσθλδν ἔνὶ Τρόεσσιυ ἀρέσθαι,
μή σε βάλω, ἆπδ δὲ μελιηδέα θυμὸν ἔλωμαι.”

Τδν δὲ μέγ’ ὀχθήσας προσέφη ξουθὸς Μενέλαος·
“ Ζεῦ πάτερ, οὗ μὲν καλὸν ὑπέρβιον εὐχετάασθαι.
οὔτ’ οὖν παρδάλιος τόσσον μένος οὔτε λέοντος 20
οὔτε συὸς κάπρου ὀλοόφρονος, οὗ τε μέγιστος
θυμὸς ἔνὶ στήθεσσι περὶ σθένεϊ βλεμεαίνει,
ὅσσον Πάνθου υίες ἐϋμμελίαι φρονέουσιν.

 

