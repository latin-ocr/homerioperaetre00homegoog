ΟΔΥΣΣΕΙΑΣ N.

—

Ὀδυσσέως ἀπόπλους παρὰ Φαιάκων καὶ ἀφιξις

εἷς Ἰθάκην.

Ὣς ἔφαθ’, οἱ δ’ ἄρα πάντες ἀκὴν ἐγένοντο σιωπῇ,

κηληθμῷ δ’ ἔσχοντο κατὰ μέγαρα σκιόεντα.

τὸν δ’ αὖτ’ ’Λλκίνοος ἀπαμείβετο φώνησέν τε·

“ὦ Ὀδυσεῦ, ἐπεὶ ἵκευ ἔμδν ποτὶ χαλκοβατὲς δῶ,

ὑψερεφές, τῷ α’ οὔ τι παλιμπλαγχθέντα γ’ ὀίω 5

ἂψ ἀπονοστήσειν, εί καὶ μάλα πολλὰ πέπονθας.

ὑμέων δ’ ἀνδρὶ ἑκάστῳ ἐφιέμενος τάδε εἴρω,

ὅσσοι ἑνὶ μεγάροισι γερούσιον αἴθοπα οἶνον

alet πίνετ’ ἐμοῖσιν, ἀκουάζεσθε δ’ ἀοιδοῦ.

εἵματα μὲν δὴ ξείνῳ ἐϋξέστῃ ἑνὶ χηλῷ ιο

κεῖται καὶ χρυοδς πολυδαίδαλος ἀλλα τε πάντα

δῶρ’, ὅσα Φαιήκων βουληφόροι ἐνθάδ’ ἔνεικαν·

ἀλλ’ ἀγε οἱ δῶμεν τρίποδα μέγαν ἠδὲ λέβητα

ἀνδρακάς· ἡμεῖς δ’ αὖτε ἀγειρόμενοι κατὰ δῆμον

τισόμεθ’· ἀργαλέον γὰρ ἔνο προικδς χαρίσασθαι.” ¹5
Ὣς ἔφατ’ Ἀλκίνοος, τοῖσιν δ’ ἐπιήνδανε μῦθος.

οἱ μὲν κακκείοντες ἔβαν οἶκόνδε ἔκαστος,

ἦμος δ’ ἠριγένεια φάνη ῥοδοδάκτυλος Ἠώς,

 

