890 νη. ΟΔΤΣΣΕΙΑΣ Ω.

“ Ἀτρείδη, περὶ μέν σ’ ἔφαμεν Διὶ τερπικεραύνῳ
ἀνδρῶν ἡρώων φίλον ἔμμεναι ἤματα πάντα,
ούνεκα πολλοῖσίν τε καὶ ἰφθίμοισιν ἄνασσες
δήμῳ ένι Τρώων, όθι πάσχομεν ἄλγε’ Ἀχαιοί.

ἦ τ’ ἀρα καὶ σρὶ ’πρῶϊ παραστήσεσθαι ἔμελλε
μοῖρ’ ὀλοή, τὴν ού τις ἀλεύεται ὅς κε γένηται.
ὡς ὄφελες τιμῆς ἀπονήμενος, ἧς περ ἀνασσες,
δήμῳ ἔνι Τρώων θάνατον καὶ πότμον ἐπισπεῖν·
τῷ κέν τοι τύμβον μὲν ἐποίησαν Παναχαιοί,

, ἠδέ κε καὶ σῷ παιδὶ μέγα κλέος ἤρα’ ὀπίσσω·

νῦν δ’ ἀρα σ’ οἰκτίστῳ θανάτῳ εἵμαρτο ἀλῶναι.”
Τὸν δ’ αὖτε ψυχὴ προσεφώνεεν Ἀτρείδαο·
“ ὄλβιε Πηλέος υἱέ, θεοῖς ἐπιείκελ’ Ἀχιλλεῦ,
θς θάνες έν Τροίῃ ἑκὰς Ἀργεος· ἀμφὶ δέ σ’ ἀλλοι
κτείνοντο Τρώων καὶ Ἀχαιῶννῖες ἄριστοι,
μαρνάμενοι περὶ σεῖο· σὺ δ’ ἐν στροφάλιγγι κονίης
κεῖσο μέγας μεγαλωστί, λελασμένος ἱπποσυνάων.
ἡμεῖς δὲ πρόπαν ήμαρ ἐμαρνάμεθ’· οὐδέ κε πάμπαν
παυσόμεθα πτολέμου, εἰμὴ Ζεὺς λαίλαπι παῦσεν.
αύτάρ ἐπεί π’ ἐπὶ νῆας ἐνείκαμεν ἐκ πολέμοιο,
κάτθεμεν ἒνιλεχέεσσι, καθήραντες χρόα καλὸν
ύδατί τε λιαρῷ καὶ ἀλείφατι· πολλὰ δέ σ’ ἀμφὶ
δάκρυα θερμὰ χέον Δαναοὶ κείροντό τε χαίτας. -
μήτηρ δ’ ἐξ ἁλὸς ἦλθε σὺν ἀθανάτῃς ἁλίῃσιν
ἀγγελίης ἀίουσα· βοὴ δ’ ἐπὶ πόντον ὀρώρει
θεσπεσίη, ὑπὸδὲ τρόμος ἔλλαβε πάντας Ἀχαιούς·
καί νύ κ’ ἀνοίξαντες ἔβαν κοίλας ἐπὶ νῆας,
εἰ μὴ ἀνὴρ κατέρυκε παλαιά τε πολλά τε είδώς,
Νέστωρ, οὗ καὶ πρόσθεν ἀρίστη φαίνετο βουλή·
ό σφιν ἐϋφρονέων ἀγορήσατο καὶ μετέειπεν·
‘ ἴσχεσθ’, Ἀργεῖοι, μή φεύγετε, κοῦροι Ἀχαιῶν·
μήτηρ ἐξ ἁλὸς ἥδε σὺν ἀθανάτῃς ἁλίῃσιν

 

