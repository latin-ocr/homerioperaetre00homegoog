724 13· ολαςπυικς Ν.

κήδε’ ἀνασχέσθαι· σὺ δέ τετλάμεναι καὶ ἀνάγκῃ,

μηδέ τῳ ἐκφάσθαι μήτ’ ἀνδρῶν μήτε γυναικῶν,

πάντων, οὕνεκ’ ἀρ’ ήλθες ἀλώμενος, ἀλλὰ σιωπῇ

πάσχειν άλγεα πολλά, βίας ὑποδέγμενος ἀνδρῶν.” 310
Τήν δ’ ἀπαμειβόμενος προσέφη πολύμητις Ὀδυσσεύς·

“ ἀργαλέον σε, θεά, γνῶναι βροτῷ ἀντιάσαντι,

καὶ μάλ’ ἐπισταμένῳ· σέ γὰρ αὐτὴν παντὶ ἐίσκεις.

τοῦτο δ’ ἐγδν εδ οἶδ’, ὅτι μοι πάρος ἠπίη ἦσθα,

ήος ἐνὶ Τροίῃ πολεμίζομεν νίες Ἀχαιῶν. 3¹5

αύτδρ ἐπεὶ Πριάμοιο πόλιν διεπέρσαμεν αἰπήν,

βῆμεν δ’ έν νήεσσι, θεὸς δ’ ἐκέδασσεν Ἀχαιούς,

οὐ σε’ γ’ ἔπειτα ἰ’δον, κούρη Διός, οὐδ’ ἐνόησα

νηὸς ἐμῆς ἐπιβᾶσαν, ὅπως τί μοι ἄλγος ἀλάλκοις.

ἀλλ’ αἰεὶ φρεσὶν ᾗσιν ἔχων δεδαϊγμένον ἦτορ 320

ἠλώμην, ἧός με θεοὶ κακότητος έλυσαν·

πρίν γ’ ὅτε Φαιήκων ἀνδρῶν ἐν πίονι δήμω

θάρσυνάς τ’ ἐπέεσσι καὶ ἐς πόλιν ἤγαγες αὐτή.

νῦν δέ σε πρὸς πατρὸς γουνάζομαι-ού γὰρ ὀίω

ήκειν εἰς Ἰθάκην εὐδείελον, ἀλλά τιν’ ἀλλην Ι 325

γαῖαν ἀναστρέφομαι· σέ δὲ κερτομέουσαν ἀΐω
ταῦτ’ ἀγορευέμεναι, ἵν’ ἐμὰς φρένας ἠπεροπεύσῃς-
, εἰπέ μοι εἰ ἐτεόν γε φίλην ἐς πατρίδ’ ἱκάνω.”
Τὸν δ’ ἠμείβετ’ ἔπειτα θεὰ γλαυκῶπις Ἀθήνη·
“ αἰεί τοι τοιοῦτον ἐνὶ στήθεσσι νόημα· 330
τῷ σε καὶ οὗ δύναμαι προλιπεῖν δύστηνον ἐόντα,
οὕνεκ’ ἐπητής ε’σσι καὶ ἀγχίνοος καὶ ἐχέφρων.
ἀσπασίως γάρ κ’ ἀλλος ἀνὴρ ἀλαλήμενος ἐλθὼν
ἵετ’ ἐνὶ μεγάροις ἰδέειν παῖδάς τ’ ἄλοχόν τε·
σοὶ δ’ ού πω φίλον ἐστὶ δαήμεναι οὐδὲ πυθέσθαι, 335
πρίν γ’ ἔτι σῆς ἀλόχου πειρήσεαι, ἥ τέ τοι οὕτως
ἧσται ἐνὶ μεγάροισιν, ὀϊζυραὶ δέ οἱ αἰεὶ
φθίνουσιν νύκτες τε καὶ ἤματα δάκρυ χεούσῃ.

 

