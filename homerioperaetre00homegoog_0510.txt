500 24. ΙΛΙΑΔΟΣ Ω.

τῷ νΰυ μή μοι μᾶλλον ἐν ἄλγεσι θνμόυ ὀρίνῃς,

μή σε, γέρον, οὐδ’ αὐτὸν ἐνὶ κλισίῃσιν ἐάσω

καὶ ἱκέτην περ ἐόντα, Διὸς δ’ ἀλίτωμαι ἐφετμάς.” 570
Ὣς ἔφατ’, ἔδεισεν δ’ ό γέρων καὶ ἐπείθετο μύθῳ. ·

Πηλείδης δ’ οίκοιο λέων ὣς ἆλτο θύραζε,

ούκ οἶος, άμα τῷ γε δύω θεράποντες ἕποντο,

ἥρως Αὐτομέδων ἠδ’ Ἀλκιμος, οὕς ῥα μάλιστα

τῖ’ Ἀχιλεὺς ἑτάρων μετὰ Πάτροκλόν γε θανόντα, 575

οἳ τόθ’ ὑπὸ ζυγόφιν λύον ίππους ἡμιόνους τε,

ἐς δ’ ἄγαγον κήρυκα καλήτορα τοῖο γέροντος,

κάδ δ’ ἐπὶ δίφρου είσαν· ἐϋξέστου δ’ ἀπ’ ἀπήνης

ᾕρεον Ἑκτορέης κεφαλῆς ἀπερείσι’ άποιυα.

κάδ δ’ ἔλιπον δύο φάρε’ ἐΰννητόν τε χιτῶνα, 580

ὄφρα νέκυν πυκάσας δοίη οἶκόνδε φέρεσθαι.

δμωὰς Ιδ’ ἐκκαλέσας λοῦσαι κέλετ’ ἀμφί τ’ ἀλεῖψαι,

νόσφιν ἀειράσας, ὧς μὴ Πρίαμος ίδοι υίόν,

μὴ ὁ μὲν ἀχνυμένῃ κραδίῃ χόλον αιἰκ ἐρύσαιτο

παῖδα ίδιύυ, Ἀχιλῆϊ δ’ ὀρινθείη φίλον ἦτορ, 585

καί ἐ κατακτείνειε, Διὸς δ’ ἀλίτηται ἐφετμάς.

τδν δ’ ἐπεὶ οὖν δμωαὶ λοῦσαν καὶ χρῖσαν ἐλαίῳ,

ἀμφὶ δέ μιν φᾶρος καλὸν βάλον ἠδέ χιτῶνα,

αὐτὸς τόν γ’ Ἀχιλεὺς λεχέων ἐπέθηκεν ἀείρας,

σὺν δ’ ἔταροι ἤειραν ἐϋξέστην ἐπ’ ἀπήνην. 590

ᾤμωξέν τ’ ἄρ’ ἔπειτα, φίλον δ’ ὀνόμηνεν ἑταῖρον·

“ μή μοι, Πάτροκλε, σκυδμαινέμεν, αί κε πύθηαι

είν Ἀϊδός περ ἐὼν ὅτι Ἕκτορα δῖον ἔλυσα

πατρὶ φίλῳ, ἐπεὶ ού μοι ἀεικέα δῶκεν ἀποινα.

σοὶ δ’ αὖ ἐγιδ καὶ τῶνδ’ ἀποδάσσομαι ὅστ’ ἐπέοικεν.” 595
’H ῥα, καὶ ἐς κλισίην πάλιν ἤϊε δῖος Ἀχιλλεύς,

ἐζετο δ’ ἐν κλισμῷ πολυδαιδάλῳ, ἐνθεν ἀνέστη,

τοίχου τοῦ ἐτέρου, ποτὶ δέ Πρίαμον φάτο μῦθον·

“ υίδς μὲν δή τοι λέλυται, γέρον, ὦς ἐκέλευες,

 

