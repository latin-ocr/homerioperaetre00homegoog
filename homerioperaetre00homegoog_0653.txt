648 9· οΔςΣΣαιΑΣ 1.

X Καρπαλίμως δ’ είς άντρον ἀφικόμεθ’, ούδέ μιν ἔνδον

εὕρομεν, ἀλλ’ ἐνόμευε νομὸν κάτα πίονα μῆλα.

ἐλθόντες δ’ εἰς ἄντρον ἐθηεύμεσθα ἕκαστα·

ταρσοὶ μὲν τυρῶν βρῖθον, στείνοντο δέ σηκοὶ

ἀρνῶν ἠδ’ ἐρίφων· διακεκριμέναι δὲ ἔκαστοι

ἔρχατο, χωρὶς μὲν πρόγονοι, χωρὶς δέ μέτασσαι,

χωρὶς δ’ αὖθ’ ἐρσαι· ναῖον δ’ ἀρφ ἄγγεα πάντα,

γαυλοί τε σκαφίδες τε, τετυγμένα, τοῖς ἐνάμελγεν.

ἔνθ’ ἐμὲ μὲν πρώτισθ’ ἔταροι λίσσοντ’ ἐπέεσσι

τυρῶν αίνυμένονς ίέναι πάλιν, αύτάρ ἔπειτα

καρπαλίμως ἐπὶ νῆα θοὴν ἐρίφους τε καὶ ἄρνας

σηκῶν ἐξελάσαντας ἐπιπλεῖν ἁλμυρὸν ὕδωρ·

ἀλλ’ ἐγὼ ού πιθόμην, τί τ’ ἀν πολὺ κέρδιον ἦεν,

ὄφρ’ αὐτόν τε ίδοιμι, καὶ εί μοι ξείνια δοίη.

οὐδ’ ἀρ’ ἔμελλ’ ἑτάροισι φανεὶς ἐρατεινὸς ἔσεσθαι. 230
Ἔνθα δὲ πῦρ κήαντες ἐθύσαμεν ἠδὲ καὶ αὐτοὶ

τυρῶν αἰνύμενοι φάγομεν, μόνομέν τέ μιν ἔνδον

ἥμενοι, ἧος ἐπῆλθε νέμων· φέρε δ’ ὄβριμον ὄχθος

ὕλης ἀζαλέης, ἵνα οῖ ποτιδόρπιον εἴη.

ἔντοσθεν δ’ ἄντροιο βαλδιν όρυμαγδδν ἔθηκεν·

ἡμεῖς δὲ δείσαντες ἀπεσσύμεθ’ ἐς μυχὸν άντρου.

αὐτὰρ δ’ γ’ είς εύρδ σπέος ἤλασε πίονα μῆλα,

πάντα μόλ’ άσσ’ ἤμελγε, τά δ’ ἀρσενα λεῖπε θύρηφιν,

ἀρνειούς τε τράγους τε, βαθείης ἔκτοθεν αύλῆς.

αὐτὰρ ἔπειτ’ ἐπέθηκε θνρεδν μέγαν ιἰψόσ’ ἀείρας, ²40

ὄβριμον· ούκ ἀν τόν γε δύω καὶ είκοσ’ ἄμαξαι

ἐσθλαὶ τετράκυκλοι ἀπ’ ούδεος ὀχλίσσειαν·

τόσσην ἠλίβατον πέτρην ἐπέθηκε θύρῃσιν.

ἑζόμενος δ’ ἤμελγεν όῖς καὶ μηκάδας αἶγας,

πάντα κατὰ μοῖραν, καὶ ὑπ’ ἔμβρυον ἧκεν ἑκάστη. ²45

αὐτίκα δ’ ἥμισυ μέν θρέψας λευκοῖο γάλακτος

πλεκτοῖς ἐν ταλάροισιν ἀμησάμενος κατέθηκειι,

 

