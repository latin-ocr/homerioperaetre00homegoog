232 12. ΙΛΙΑΔΟΣ Μ.

τῶν πάντων ὁμόσε στόματ’ ἔτραπε Φοῖβος Ἀπόλλων,

ἐννῆμαρ δ’ ἐς τεῖχος ἵει ῥόον· ὗε, δ’ ἄρα Ζεὺς 2 5

συνεχές, όφρα κε θᾶσσον ἁλίπλοα τείχεα θείη.

αὐτὸς δ’ ἐννοσίγαιος έχων χείρεσσι τρίαιναν

ἡγεῖτ’, ἐκ δ’ ἄρα πάντα θεμείλια κύμασι πέμπε

φιτρῶν καὶ λάων, τὰ θέσαν μογέοντες Ἀχαιοί,

λεῖα δ’ ἐποίησεν παρ’ ἀγάρροον Ἑλλήσποντον, 30

αὖτις δ’ ἠϊόνα μεγάλην ψαμάθοισι κάλυψε,

τεῖχος ἀμαλδύνας· ποταμοὺς δ’ ἔτρεψε νέεσθαι

κὰρ ῥόον, ᾗπερ πρόσθεν ἵεν καλλίρροον ὕδωρ. · ,
Ὣς ἄρ’ ἔμελλον ὄπισθε Ποσειδάων καί Ἀπόλλων

θησέμεναι· τότε δ’ ἀμφὶ μάχη ἐνοπή τε δεδήει 35

τεῖχος ἐύδμητον, κανάχιζε δέ δούρατα πύργων

βαλλόμεν’· Ἀργεῖοι δέ Διὸς μάστιγι δαμέντες

νηυσὶν ἐπι γλαφυρῇσιν ἐελμένοι ἰσχανόωντο,

Ἕκτορα δειδιότες, κρατερὸν μήστωρα φόβοιο·

αὐτὰρ ὅγ’ ὣς τὸ πρόσθεν ἐμάρνατο ίσος ἀέλλῃ· 40

ὡς δ’ ὅτ’ ἀν ἐν τε κύνεσσι καὶ ἀνδράσι θηρευτῇσι

κάπριος ἠὲ λέων στρέφεται σθένεϊ βλεμεαίνων·

οἱ δέ τε πυργηδὸν σφέας αὐτοὺς ἀρτύναντες

ἀντίον ἵστανται καὶ ἀκοντίζουσι θαμειὰς

αἰχμὰς ἐκ χειρῶν· τοῦ δ’ οὔποτε κυδάλιμον κῆρ 45

ταρβεῖ οὐδὲ φοβεῖται, ἀγηνορίη δέ μιν ἔκτα·

ταρφέα τε στρέφεται στίχας ἀνδρῶν πειρητίζων·

όππη τ’ ίθύση, τῇ τ’ είκοιισι στίχες ἀνδρῶν·

ὣς Ἕκτωρ ἀν’ ὅμιλον ίδιν εἵλίσσεθ ἑταίρους

τάφρον ἐποτρύνων διαβαινέμεν· οὗδέ οἱ ἵπποι 50

τόλμων ὠκύποδες, μάλα δέ χρεμέτιζον ἐπ’ ἄκρῳ

χείλει ἐφεσταότες· ἀπὸ γὰρ δειδίσσετο τάφρος

εὐρεῖ’, οὔτ’ ἀρ’ ὑπερθορέειν σχεδὸν οὔτε περῆσαι

ῥηϊδίη· κρημνοὶ γὰρ ἐπηρεφέες περὶ πᾶσαν

ἔστασαν ἀμφοτέρωθεν, ὕπερθεν δέ σκολόπεσσιν 55

 

