700 τι. ΟΔΎΣΣΕΙΑΣ Μ.

αύθι πανημέριοι· ἅμα δ’ ήοῖ φαινομένηφι
πλεύσεσθ’· αὐτὰρ ἐγὼ δείξω ὁδὸν ἠδὲ ἐκαστα ²5
σημανέω, ἵνα μή τι κακορραφίῃ ἀλεγεινῇ
ή ἀλδς ἢ ἐπὶ γῆς ἀλγήσετε πῆμα παθόντες.”
Ὣς ἔφαθ’, ἡμῖν δ’ αὖτ’ ἐπεπείθετο θυμὸς ἀγήνωρ.

ὣς τότε μέν πρόπαν ἦμαρ ἐς ἠέλιον καταδύντα
ἥμεθα δαινύμενοι κρέα τ’ άσπετα καὶ μέθυ ἡδύ· 30
ἦμος δ’ ἠέλιος κατέδυ καὶ ἐπὶ κνέφας ἦλθεν,
οἱ μὲν κοιμήσαντο παρὰ πρυμνήσια νηός,
ἡ δ’ ἐμὲ χειρὸς ἑλοῦσα φίλων ἀπονόσφιν ἑταίρων
είσέ τε καὶ προσέλεκτο καὶ ἐξερέεινεν ἕκαστα·
αὐτὰρ ἐγὼ τῇ πάντα κατά μοῖραν κατέλεξ . 35
καὶ τότε δή μ’ ἐπέεσσι προσηύδα πότνια Κίρκη·
“ Ταῦτα μὲν οὕτω πάντα πεπείρανται, σὺ δ’ άκουσον,

ι ὥς τοι ἐγὼν ἐρέω, μνήσει δέ σε καὶ θεὸς αάτός.

Σειρῆνας μὲν πρῶτον ἀφίξεαι, αί ῥά τε πάντας

ἀνθρώπους θέλγουσιν, ὅτις σφέας εἰσαφίκηται.
ὅς τις ἀϊδρείη πελάσῃ καὶ φθόγγον ἀκούσῃ

⁵ Σειρήνων, τῷ δ’ ού τι γυνή καὶ νήπια τέκνα

οἴκαδε νοστήσαντι παρίσταται ούδέ γάνυνται,

ἀλλά τε Σειρῆνες λιγυρῇ θέλγουσιν ἀοιδῇ,

ἥμεναι ἐν λειμῶνι· πολὺς δ’ ἀμφ’ ὀστεόφιν θὶς

ἀνδρῶν πυθομένων, περὶ δὲ ῥινοὶ μινύθουσι.

ἀλλὰ παρὲξ ἐλάαν, ἐπὶ δ’ οὔατ’ ἀλεῖψαι ἑταίρων

κηρὸν δεψήσας μελιηδέα, μή τις ἀκούσῃ

τῶν ἄλλων· ἀτὰρ αὐτὸς ἀκουέμεν αί κ’ ἐθέλῃσθα,

δησάντων σ’ ἐν νηὶ θοῇ χεῖράς τε πόδας τε

ὀρθὸν ἐν ἱστοπέδῃ, ἐκ δ’ αὐτοῦ πείρατ’ ἀνήφθω,

ὄφρα κε τερπόμενος ὄπ’ ἀκούῃς Σειρήνοιϊν.

εί δέ κε λίσσηαι ἑτάρους λῦσαί τε κελεύῃς,

οἶ δέ σ’ έτι πλεόνεσσι τότ’ ἐν δεσμοῖσι διδέντων.
Αὐτὰρ ἐπήν δή τάς γε παρὲξ ἐλάσωσιν ἑταῖροι, ·

 

