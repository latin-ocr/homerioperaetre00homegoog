14 ΙΛΙΑΔΟΣ Ξ. ο89

οὐδὲ γὰρ ἦ Προμάχοιο δάμαρ ,Ἀλεγηνορίδαο
ἀνδρὶ φίλῳ ἐλθόντι γανύσσεται, ὁππότε κεν δὴ
ἐκ Τροίης σδν νηυσί νεώμεθα κοῦροι Ἀχαιῶν.” 505

Ὣς φάτο, τοὺς δ’ άρα πάντας ὑπὸ τρόμος ἔλλαβε γυῖα,
πάπτηνεν δὲ ἕκαστος ὅπῃ φύγοι αἰπὺν ὄλεθρον.

Ἕσπετε νῦν μοι, Μοῦσαι Ὀλύμπια δώματ’ ἔχουσαι,
ός τις δὴ πρῶτος βροτόεντ’ ἀνδράγρι’ Ἀχαιῶν
ἤρατ’, ἐπεί ῥ’ ἔκλινε μάχην κλυτὸς ἐννοσίγαιος. 5¹0
Αἴας ῥα πρῶτος Τελαμόνιος Ὕρτιον οὖτα
Γυρτιάδην, Μυσῶν ἡγήτορα καρτεροθύμων·
Φάλκην,δ’ Ἀντίλοχος καὶ Μέρμερον ἐξενάριξ ·
Μηριόνης δὲ Μόρυν τε καὶ Ἱπποτίωνα κατέκτα,
Τεῦκρος δέ Προθόωνά τ’ ἐνήρατο καὶ Περιφήτην· 515
Ἀτρείδης δ’ ἄρ’ ἔπειθ’ Ὑπερήνορα, ποιμένα λοῶν,
οὖτα κατὰ λαπάρην, διδ δ’ ἔντερα χαλκὸς ἄφυσσε
δῃώσας· ψυχὴ δὲ κατ’ οὐταμένην ὠτειλὴν
ἔσσυτ’ ἐπειγομένη, τὸν δέ σκότος ὄσσε κάλυψε.
πλείστους δ’ Αίος εἶλεν, Ὀϊλῆος ταχὺς υἱός· ⁵²0
οὐ γάρ οί τις ὁμοῖος ἐπισπέσθαι ποσὶν ἦεν
ἀνδρῶν τρεσσάντων, ὅτε τε Ζεδς ἐν φόβον ὄρσῃ.

 

