16. ΙΛΙΑΔΟΣ Π. 325

ἤριπε δ’ ἐξ ὀχέων, κατὰ δ’ ὀφθαλμῶν κέχυτ’ ἀχλύς.
Ἰδομενεὺς δ’ Ἐρύμαντα κατὰ στόμα νηλέϊ χαλκῷ 345
νύξε· τὸ δ’ ἀντικρὺ δόρυ χάλκεον ἐξεπέρησε “ ’
νέρθεν ὑπ’ ἐγκεφάλοιο, κέασσε δ’ ἄρ’ ὀστέα λευκά·

ἐκ δ’ ἐτίναχθεν ὀδόντες, ἐνέπλησθεν δέ οἱ ἄμφω

αἵματος ὀφθαλμοί· τδ δ’ ἄνδ στόμα καὶ κατὰ ῥῖνας
πρῆσε χανών· θανάτου ’δέ μέλαν νέφος ἀμφεκάλυψεν. 350

Ούτοι ἄρ’ ἡγεμόνες Δαναῶν ἔλον ἄνδρα ἕκαστος.
ὡς δὲ λύκοι ἄρνεσσιν ἐπέχραον ἢ ἐρίφοισι
σίνται, ὑπὲκ μήλων αἱρεύμενοι, αἰ τ’ έν ὄρεσσι
ποιμένος ἀφραδίῃσι διέτμαγεν οἱ δέ ἰδόντες
αἶψα διαρπάζουσιν ἀνάλκιδα θυμδν ἐχούσας· 555
ῶς Δαναοὶ Τριόεσσιν ἐπέχραον· οἰ δέ φόβοιο
δυσκελάδου μνήσαντο, λάθοντο δέ θούριδος ἀλκῆς,

Αίας δ’ ὁ μέγας αἰὲν ἐφ’ Ἕκτορι χαλκοκορυστῇ
ἵετ’ ἀκοντίσσαι· όδέ ἰδρείῃ πολέμοιο,
ἀσπίδι ταυρείῃ κεκαλυμμένος εὐρέας ὤμους, 56ο
σκέπτετ’ ὀϊστῶν τε ῥοῖζον καὶ δοῦπον ἀκόντων.

ἦ μὲν δὴ γίγνωσκε μάχης ἑτεραλκέα νίκην·
ἀλλὰ καὶ ῶς ἀνέμιμνε, σάω δ’ ἐρίηρας ἑταίρους.

Ὡς δ’ ὅτ’ ἀπ’ Ούλύμτον νέφος ἔρχεται οὐρανὸν είσω
αἰθέρος ἐκ δίης, ὅτε τε Ζεὺς λαίλαπα τείνῃ, 3⁶5
ῶς τῶν ἐκ νηῶν γένετο ἰαχή τε φόβος τε,
οὐδὲ κατὰ μοῖραν πέραον πάλιν. Ἕκτορα δ’ ἵπποι
ἔκφερον ὠκύποδες σὺν τεύχεσι, λεῖπε δὲ λαὸν
Τρωϊκόν, οὓς ἀέκοντας ὀρυκτὴ τάφρος ἔρυκε.
πολλοὶ δ’ ἐν τάφριρ ἐρυσάρματες ὠκέες ίπποι 370
ἄξαντ’ έν πρότιρ ῥυμῷ λίπον ἅρματ’ ἀνάκτων,
Πάτροκλος δ’ έπετο σφεδανὸν Δαναοῖσι κελεύων,

Τρωσὶ κακά φρονέων· οί δέ ἰαχῇ τε φόβῳΙ τε
πάσας πλῆσαν ὁδούς, ἐπεὶ ἀρ τμάγεν· θψι δ’ ἄελλα
σκίδναθ’ ύπδ νεφέων, τανύοντο δέ μύννχες ἰππυι 575

 

