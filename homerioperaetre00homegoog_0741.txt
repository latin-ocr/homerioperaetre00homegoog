736 14. ΟΔΎΣΣΕΙΑΣ Ξ.

ήμέν δή θάρσος μοι Ἀρης τ’ ἐδοσαν καὶ Ἀθήνη

καὶ ῥηξηνορίην· ὁπότε κρίνοιμι λόχονδε

ἄνδρας ἀριστῆας, κακὰ δυσμενέεσσι φυτεύων,

ού ποτέ μοι θάνατον προτιόσσετο θυμὸς ἀγήνωρ,

ἀλλὰ πολὺ πρότιστος ἐπάλμενος ἐγχει ἕλεσκον 220
ἀνδρῶν δυσμενέων ό τέ μοι εἴξειε πόδεσσι.

τοῖος ἔα ἐν πολέμῳ· ἐργον δέ μοι ού φίλον έσκεν

οὐδ’ οἰκωφελίη, ἥ τε τρέφει ἀγλαὰ τέκνα,

ἀλλά μοι αἰεὶ νῆες ἐπήρετμοι φίλοι ἦσαν

καὶ πόλεμοι καὶ άκοντες ἐύξεστοι καὶ ὀϊστοί, ²²5
λυγρά, τότ’ ἄλλοισίν γε καταριγηλὰ πέλονται.

αύτάρ ἐμοὶ τδ φίλ’ ἔσκε τά που θεδς ἐν φρεσὶ θῆκεν·
άλλος γάρ τ’ ἀλλοισιν ἀνὴρ ἐπιτέρπεται ἐργοις.

πρὶν μὲν γὰρ Τροίης ἐπιβήμεναι νίας Ἀχαιῶν

εἰνάκις ἀνδράσιν ῆρξα καὶ ὠκυπόροισι νέεσσιν 230
ἀνδρας ἐς ἀλλοδαπούς, καί μοι μάλα τύγχανε πολλά.
τῶν ἐξαιρεύμην μενοεικέα, πολλὰ δ’ ὀπίσσω

λάγχανον· αἶψα δὲ οἶκος ὀφέλλετο, καί ῥα ἔπειτα

δεινός τ’ αἰδοῖός τε μετά Κρήτεσσι τετύγμην.

ἀλλ’ ὅτε δή τήν γε στυγερήν ὁδδν εὐρύοπα Ζεὺς 235
ἐφράσαθ’, ἣ πολλῶν ἀνδρῶν ὑπδ γούνατ’ ἐλυσε,

δή τότ’ ἔμ’ ἤνωγον καὶ ἀγακλυτὸν Ἰδομενῆα

νήεσσ’ ἡγήσασθαι ἐς Ἴλιον· ούδέ τι μῆχος

ῆεν ἀνήνασθαι, χαλεπὴ δ’ έχε δήμου φῆμις.

ἐνθα μὲν εἰνάετες πολεμίζομεν υἷες Ἀχαιῶν, 240
τῷ δεκάτῳ δὲ πόλιν Πριάμου πέρσαντες ἔβημεν

οἴκαδε σὺν νήεσσι, θεὸς δ’ ἐκέδασσεν Ἀχαιούς.

αὐτὰρ ἐμοὶ δειλῷ κοκδ μήδετο μητίετα Ζεύς·

μῆνα γάρ οἶον ἔμεινα τεταρπόμενος τεκέεσσι

κουριδίῃ τ’ ἀλόχιρ καὶ κτήμασιν· αὐτὰρ ἔπειτα ²45

Αἴγυπτόνδε με θυμὸς ἀνάγει ναυτίλλεσθαι,
νῆας ἐῢ στείλαντα, σὺν ἀντιθέοις ἑτάροισιν.

 

