452 αι. ΙΛΙΑΔΟΣ Χ.

εὐνῇ ἔνι μαλακῇ, θαλέων ἐμπλησάμενος κῆρ·

νῦν δ’ ἂν πολλὰ πάθῃσι, φίλου άπὸ πατρὸς ἁμαρτόν, 505

Ἀστυάναξ, ὃν Τρῶες ἐπίκλησιν καλέουσιν·

οἶος γάρ σφιν ἔρυσο τάλας καὶ τείχεα μακρά.

νῦν δὲ σέ μὲν παρὰ νηυσὶ κορωνίσι νόσφι τοκήων

αἰόλαι εὐλαὶ ἔδονται, ἔπεί κε κύνες κορέσωνται,

γυμνόν· ἆτάρ τοι εἵματ’ ένὶ μεγάροισι κέονται 5¹0

λεπτά τε καὶ χαρίεντα, τετυγμένα χερσὶ γυναικῶν.

ἀλλ’ ἦ τοι τάδε πάντα καταφλέξω πυρὶ κηλέῳ,

οὐδὲν σοί γ’ ὄφελος, ἐπεὶ οὒκ-ἐγκείσεαι αὐτοῖς,

ἀλλὰ πρὸς Τρώων καὶ Τρωϊάδων κλέος εἴναι.” ’
Ὣς ἔφατο κλαίουσ’, ἐπὶ δὲ στενάχοντο γυναῖκες. ⁵¹⁵

 

