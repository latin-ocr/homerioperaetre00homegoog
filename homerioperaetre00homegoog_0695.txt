690 11. ΟΔΎΣΣΕΙΑΣ Λ.

τλαίης ἐν μεγάρῳ τδ σὰ κήδεα μυθήσασθαι.”

Τὸν δ’ ἀπαμειβόμενος προσέφη πολύμητις Ὀδυσσεύς·’
’(Ἀλκίνοε κρεῖον, πάντων ἀριδείκετε λαῶν,
ὥρη μὲν πολέων μύθων, ὥρη δὲ καὶ ύπνου·
εἶδ’ ἔτ’ ἀκουέμεναί γε λιλαίεαι, οῦκ ἂν ἑγό γε 380
τούτων σοι φθονέοιμι καὶ οἰκτρότερ’ ἀλλ’ ἀγορεῦσαι,
κήδε’ ἐμῶν ἑτάρων, οῖ δὴ μετόπισθεν ὄλοντο,
οῖ Τρόων μὲν ὑπεξέφυγον στονόεσσαν ἀϋτήν,
ἐν νόστῳ δ’ ἀπόλοντο κακῆς ἰότητι γυναικός.

Αὐτὰρ ἐπεὶ ψυχὰς μὲν ἀπεσκέδασ’ ἄλλυδις ἄλλῃ 385
ἁγνή Περσεφόνεια γυναικῶν θηλυτεράων,
ἦλθε δ’ ἐπὶ ψυχή Ἀγαμέμνονος Ἀτρείδαο

ἀχνυμένη· περὶ δ’ ἀλλαι ἀγηγέραθ’, ὅσσοι ἀμ’ αὐτῷ

οῖκιρ ἐν Αἰγίσθοιο θάνον καὶ πότμον ἐπέσπον.
ἔγνω δ’ αἶψ’ ἐμὲ κεῖνος, ἐπεὶ πίεν αῖμα κελαινόν· 390
κλαῖε δ’ ὅ γε λιγέως, θαλερὸν κατδ δάκρυον εἴβων,
πιτνὰς είς ἐμὲ χεῖρας, ὀρέξασθαι μενεαίνων·
ἀλλ’ οῦ γάρ οί ἔτ’ ήν ἲς ἔμπεδος οὐδέ τι κῖκυς,
οἵη περ πάρος ἔσκεν ένὶ γναμπτοῖσι μέλεσσι.
τὸνμὲν ἐγὼ δάκρυσα ἰδδν ἐλέησά τε θυμῷ, 395
καί μιν φωνήσας έπεα πτερόεντα προσηύδων·
“ Ἀτρεΐδη κύδιστε, άναξ ἀνδρῶν, Ἀγάμεμνον,
τίς νύ σε κὴρ ἐδάμασσε τανηλεγέος θανάτοιο,·
ἠέ σέ γ’ ἐν νήεσσι Ποσειδάων ἐδάμασσεν
ὄρσας ἀργαλέων ἀνέμων ἀμέγαρτον ἀῦτμήν, 400
ήέ σ’ ἀνάρσιοι ἀνδρες ἐδηλήσαντ’ ἐπὶ χέρσου
βοῦς περιταμνόμενον ἠδ’ οῖιῦν πόεα καλό,
ἠὲ περὶ πτόλιος μαχεούμενον ἠδὲ γυναικῶν ,· ”
Ὣς ἐφάμην, ὁ δέ μ’ αὐτίκ’ ἀμειβόμενος προσέειπε·
“ διογενὲς Λαερτιάδη, πολυμήχαν’ Ὀδυσσεῦ, 405
οὔτ’ ἐμέ γ’ ἐν νήεσσι Ποσειδάων ἐδάμασσεν,
[ὄρσας ἀργαλέων ἀνέμων ἀμέγαρτον άῦτμήν,]

 

