220 11. ΙΛΙΑΔΟΣ Λ.

οὐδ’ άν πω χάζοντο κελεύθου δῖοι Ἀχαιοί,

εί μή Ἀλέξανδρος, Ἑλένης πόσις ἠϋκόμοιο, 505

παῦσεν ἀριστεύοντα Μαχάονα, ποιμένα λαών,

ίῷ τριγλώχινι βαλδν κατὰ δεξιὸν ὦμον.

τῷ ῥα περίδεισαν μένεα πνείοντες Ἀχαιοί,

μή πώς μιν πολέμοιο μετακλινθέντος ἕλοιεν.

αὐτίκα δ’ Ἰδομενεὺς προσεφώνεε Νέστορα δῖον 510

“32 Νέστορ Νηληϊάδη, μέγα κῦδος Ἀχαιῶν,

άγρει, σῶν ὀχέων ἐπιβήσεο, πδρ δέ Μαχάων

βαινέτω, ἐς νῆας δέ τάχιστ’ έχε μώνυχας ἵππους·

ἰητρὸς γάρ ἀνὴρ πολλῶν άντάξιος άλλων

ἰούς τ’ ἐκτάμνειν ἐπί τ’ ἤπια φάρμακα πάσσειν.” 5¹5
Ὦς ἔφατ’, οόδ’ ἀπίθησε Γερήνιος ἱππότα Νέστωρ,

αὐτίκα δ’ ὧν ὀχέων ἐπεβήσετο, πδρ δέ Μαχάων

βαῖν’, Ἀσκληπιοῦ υἱὸς ἀμύμονος ἰητῆρος·

μάστιξεν δ’ ἵππους, τὸ δ’ οὐκ άέκοντε πετέσθην

νῆας ἐπι γλαφυράς· τῇγδρ φίλον ἐπλετο θυμῷ. 520
Κεβριόνης δέ Τρῶας ὀρινομένους ἐνόησεν

· Ἕκτορι παρβεβαώς, καί μιν πρὸς μῦθον ἐειπεν·

ΗἝκτορ, νῶϊ μέν ἐνθάδ’ ὁμιλέομεν Δαναοῖσιν

ἐσχατιῇ πολέμοιο δυσηχέος· οἵ δέ δὴ άλλοι

Τρῶες ὀρίνονται ἐπιμίξ, ἵπποι τε καὶ αὐτοί. 525

Αἴας δέ κλονέει Τελαμώνιος· εὖ δέ μιν ἔγνων

εὐρὺ γάρ ’ἀμφ’ ώμοισιν ἔχει σάκος· ὀλλδ καὶ ἡμεῖς

κεῖσ’ ἵππους τε καὶ ἅρμ’ ἰθύνομεν, ἔνθα μάλιστα

ἱππῆες πεζοί τε, κακήν ἔριδα προβαλόντες,

ἀλλήλους ὀλέκουσι, βοὴ δ’ ἄσβεστος ὅρωρεν.” 530
Ὣς άρο φωνήσας ἵμασεν καλλίτριχας ἵππους

μάστιγι λιγυρῇ· τοὶ δέ πληγῆς ἀίοντες

ῥίμφ’ ἔφερον θοδν όρμα μετὰ Τρῶας καὶ Ἀχαιούς,

στείβοντες νέκυάς τε καὶ ὀσπίδας· αἵματι δ’ άξων

νέρθεν άπας πεπάλακτο καὶ άντυγες αἵ περὶ δίφρον, ⁵3⁵

 

