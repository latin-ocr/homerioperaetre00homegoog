⁶32 8. οΔκΣΣκιΑΣ ο.

ἀλλὰ τοκῆε δύω, τιδ μὴ γείνασθαι ὄφελλον.

ἀλλ’ ὄψεσθ’, ἰυα τό γε καθεύδετον ἐν φιλότητι,

εἰς ἐμὰ δέμνια βάντες· ἐγὼ δ’ ὁρόων ἀκάχημαι.

ού μέν σφεας ἔτ’ ἔολπα μίνυνθά γε κειέμεν οὕτω, 3¹5
καὶ μάλα περ φιλέοντε· τάχ’ οἰκ ἐθελήσετον ἄμφω
εὕδειν· ἀλλά σφωε δόλος καὶ δεσμὸς ἐρύξει,

εἰς ό κέ μοι μάλα πάντα πατὴρ ἀποδῷσιν ἔεδνα,

όσσα οἱ ἐγγυάλιξα κυνώπιδος εἵνεκα κούρης,
ούνεκά οἰ καλὴ θυγάτηρ, ἀτὰρ ούκ ἐχὲθυμος.” 320
Ὣς ἔφαθ’, οἰ δ’ ἀγέροντο θεοὶ ποτὶ χαλκοβατὲς δῶ·
ἦλθε Ποσειδάων γαιήοχος, ἦλθ’ ἐριούνης
Ἑρμείας, ἦλθεν δὲ ἀναξ ἑκάεργος Ἀπόλλων.
θηλύτεραι δὲ θεαὶ μένον αἰδοῖ οἴκοι ἑκάστη.
έσταν δ’ ἐν προθύροισι θεοί, δωτῆρες ἑάων· 3²5
ἄσβεστος δ’ ἀρ’ ἐνῶρτο γέλως μακάρεσσι θεοῖσι
τέχνας εἰσορόωσι πολύφρονοςἹ-Ιφαίστοιο.
ὦδε δέ τις εἴπεσκεν ἰδὼν ἐς πλησίον ἄλλον·
“ Οὐκ ἀρετᾷ κακὰ ἔργα· κιχάνει τοι βραδὺς ὠκύν,
ὡς καὶ νῦν Ἥφαιστος ἐὼν βραδὺς εἶλεν Ἀρηα, 330
ὠκύτατόν περ ἐόντα θεῶν οδ Ὀλυμπον έχουσι
χωλδς ἐὼν τέχνῃσι· τὸ καὶ μοιχάγρι’ ἀφέλλει.”
Ὠς οἰ μὲν τοιαῦτα πρὸς ἀλλήλους ἀγόρευον·
Ἑρμῆν δὲ προσέειπεν άναξ Διὸς υἱὸς Ἀπόλλων·
“Ἑρμεία, Διὸς υἰέ, διάκτορε, δῶτορ ἑάων, 335
ἦ ῥά κεν έν δεσμοῖς ἐθέλοις κρατεροῖσι πιεσθεὶς
εὕδειν ἐν λέκτροισι παρὰ χρυσέη Ἀφροδίτη ,· ”
Τδν δ’ ἠμείβετ’ ἔπειτα διάκτορος ἀργειφόντης·
“ αἰ γὰρ τοῦτο γεύοιτο, ἀυαξ ἑκατηβόλ’ Ἀπολλου.
δεσμοὶ μὲν τρὶς τόσσοι ἀπείρονες ἀμφὶς ἔχοιεν, 340
ὑμεῖς δ’ εἰσορόῳτε θεοὶ πᾶσαί τε θέαιναι,
αὐτὰρ έγδν εὕδοιμι παρὰ χρυσέη Ἀφροδίτη.”
Ὣς ἔφατ’, ἐν δὲ γέλως ὦρτ’ ἀθανάτοισι θεοῖσιν.

 

