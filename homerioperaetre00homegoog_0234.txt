218 11. ΙΛΙΑΔΟΣ Λ.

ἀφ δ’ ἀναχωρήσας Σῶκον πρὸς μῦθον ἔειπεν· 440

“ά δείλ’, ή μάλα δή σε κιχάνεται αἰπὺς ὄλεθρος.

ἦ τοι μέν ῤ’ ἔμ’ ἔπαυσας ἐπὶ Τρώεσσι μάχεσθαι·

σοὶ δ’ ἔγδ ἐνθάδε φημὶ φόνου καὶ κήρα μέλαιναν

ήματι τῷδ’ ἔσσεσθαι, ἐμή) δ’ ὑπὸ δουρὶ δαμέντα

εὖχος ἐμοὶ δώσειν, ψυχὴν δ’ Ἀϊδι κλυτοπώλῳ.” 445
Ἦ, καὶ δ μὲν φύγαδ’ αιἰτις ὑποστρέψας ἐβεβήκει,

τῷ δὲ μεταστρεφθέντι μεταφρένῳ ἐν δόρυ πῆξεν

ὤμων μεσσηγύς, διδ δὲ στήθεσφιν ἔλασσε,

δούπησεν δὲ πεσών· ό δ’ ἐπεύξατο δῖος Ὀδυσσεύς·

“ὦ Σῶχ’, Ἱππάσου υἱὲ δαΐφρονος ἱπποδάμοιο, 450
φθῆ σε τέλος θανάτοιο κιχήμενον, οὐδ’ ὑπάλυξας.

ἆ δείλ’, οὐ μὲν σοί γε πατήρ καὶ πότνια μήτηρ

ὄσσε καθαιρήσουσι θανόντι περ, ἀλλ’ οἰωνοὶ

ὠμησταὶ ἐρύουσι, περὶ πτερδ πυκνδ βαλόντες.

αὐτὰρ ἔμ’, εί κε θάνω, κτεριοῦσί γε δῖοι Ἀχαιοί.” 455

Ὣς εἰπὼν Σώκοιο δαΐφρονος ὄβριμον ἔγχος
ἔξω τε χροδς ἕλκε καί ἀσπιδος ὀμφαλοέσσης·
αἷμα δέ οἱ σπασθέντος ἀνέσσυτο, κῆδε δὲ θυμόν.
Τρῶες δὲ μεγάθυμοι ὅπως ίδον αἷμ’ Ὀδυσῆος,
κεκλόμενοι καθ’ ὅμιλον ἐπ’ αύτῷ πάντες ἔβησαν. 460
αύτδρ ό γ’ ἐξοπίσω ἀνεχάζετο, αὖε δ’ ἑταίρους.
τρὶς μὲν ἔπειτ’ ήῦσεν ὅσον κεφαλή χάδε φωτός,
τρὶς δ’ άϊεν ἰάχοντος ἀρηΐφιλος Μενέλαος,
αἶψα δ’ ἄρ’ Αἴαντα προσεφώνεεν ἐγγὺς ἐόντα·
“ Αἶαν διογενὲς Τελαμώνιε, κοίρανε λαῶν, 4⁶⁵
ἀμφί μ’ Ὀδυσσῆος ταλασίφρονος ἵκετ’ ἀϋτή,
τῷ ίκέλη ὡς εί ἑ βιφατο μοῦνον ἐόντα
Τρῶες ἀποτμήξαντες ἐνὶ κρατερῇ ὑσμίνῃ.
ἀλλ’ ἴομεν καθ’ ὅμιλον· ἀλεξέμεναι γάρ ἄμεινον.
δείδω μή τι πάθῃσιν ἐνὶ Τρώεσσι μονωθείς, ηηα
ἐσθλὸς ἐών, μεγάλη δὲ ποθὴ Δαναοῖσι γένηται,”

 

