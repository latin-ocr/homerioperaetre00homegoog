ΟΔΥΣΣΕΙΑΣ Z.

Ὀδυσσέως ἄφιξις είς Φαίακας.

Ὣς ὁ μὲν ἐνθα καθεῦδε πολύτλας δῖος Ὀδυσσεὺς

ύπνῳ καὶ καμάτῳ ἀρημένος· αὐτὰρ Ἀθήνη

βῆ ῤ’ ἐς Φαιήκων ἀνδρῶν δῆμόν τε πόλιν τε,

οἳ πρὶν μέν ποτ’ ἔναιον ἐν εὐρυχόρῳ Ὑπερείῃ,

ἀγχοΰ Κυκλώπων, ἀνδρῶν ὑπερηνορεόντων, 5
οἵ σφεας σινέσκοντο, βίηφι δὲ φέρτεροι ήσαν.

ἐνθεν ἀναστήσας ἆγε Ναυσίθοος θεοειδής,

εἷσεν δὲ Σχερίῃ, ἑκδς ἀνδρῶν ἀλφηστάων,

ἀμφὶ δέ τεῖχος ἔλασσε πόλει, καὶ ἐδείματο οίκους,

καί νηοὺς ποίησε θεῶν, καὶ ἐδάσσατ’ ἀρούρας. 10
ἀλλ’ ὁ μὲν ἤδη κηρὶ δαμεὶς ’Ἀϊδόσδε βεβήκει,

Ἀλκίνοος δέ τότ’ ῆρχε, θεῶν άπο μήδεα είδύς·

τοῦ μὲν ἔβη πρὸς δῶμα θεὰ γλαυκῶπις Ἀθήνη,

νόστον Ὀδυσσῆϊ μεγαλήτορι μητιόωσα.

βῆ δ’ ἴμεν ἐς θάλαμον πολυδαίδαλον, ᾧ ἐνι κούρη ι 5
κοιμᾶτ’ ἀθανάτῃσι φυῆν καί εἶδος ὁμοίη,

Ναυσικάα, θυγάτηρ μεγαλήτορος Ἀλκινόοιο,

πάρ δέ δύ’ ἀμφίπολοι, Χαρίτων ἀπο κάλλος ἔχουσαι,
σταθμοῖιν ἑκάτερθε· θύραι δ’ ἐπέκειντο φαειναί.

ή δ’ ἀνέμου ὣς πνοιῆ ἐπέσσυτο δέμνια κούρης, 20
στῆ δ’ ἀρ’ ὑπὲρ κεφαλῆς, καί μιν πρὸς μῦθον ἐειπεν,
εἰδομένη κούρῃ ναυσικλειτοῖο Δύμαντος,

ἥ οί ὁμηλικίη μέν ἔην, κεχάριστο δὲ θυμῆ.

 

