5· οατννοικν ιι, 595

κινήσας δὲ κόρη προτὶ δν μυθήσατο θυμόν·
“ Οὕτω νῦν κακὰ πολλά παθὼν ἀλόω κατὰ πόντον,
είς ὅ κεν ἀνθρώποισι διοτρεφέεσσι μιγήῃς·
ἀλλ’ οὐδ’ ὥς σε ἔολπα ὀνόσσεσθαι κακότητος.”
Ὣς ἄρα φωνήσας ἵμασεν καλλίτριχας ἵππους, 380
ίκετο δ’ είς Αἰγάς, ὅθι οἱ κλυτὰ δώματ’ ἔασιν.
Αύτάρ Ἀθηναίη, κούρη Διός, ἀλλ’ ἐνόησεν·
ή τοι τῶν ἄλλων ἀνέμων κατέδησε κελεύθους,
παύσασθαι δ’ ἐκέλευσε καί εὐνηθῆναι ἅπαντας·
ὦρσε δ’ ἐπὶ κραιπνὸν Βορέην, πρὸ δὲ κύματ’ ἔαξεν, 385
ἔως ὅ γε Φαιήκεσσι φιληρέτμοισι μιγείη
διογενῆς Ὀδυσεὺς θάνατον καὶ κῆρας ἀλύξας.
Ἔνθα δύω νύκτας δύο τ’ ἤματα κύματι πηγῷ
πλάζετο, πολλὰ δέ οἱ κραδίη προτιόσσετ’ ὄλεθρον.
ἀλλ’ ὅτε δὴ τρίτον ἦμαρ ἐϋπλόκαμος τέλεσ’ Ἠείς, 390
καὶ τότ’ ἔπειτ’ ἀνεμας μὲν ἔπαιίσατο ἠδὲ γαλήνη
ἔπλετο νηυεμίη,ὁ δ’ ἀρα σχεδὸν είσιδε γαῖον
ὀξὺ μάλα προῖδιίν, μεγάλου ὑπὸ κύματος ἀρθείς.
ὡς δ’ ὅτ’ ἀν ἀσπάσιος βίοτος παίδεσσι φανήῃ
πατρός, δς ἔν νούσῳ κεῖται κρατέρ’ ἄλγεα πάσχων, ³9⁵
δηρὸν τηκόμενος, στυγερὸς δέ οί ἔχραε δαίμων,
ἀσπάσιον δ’ ἀρα τόν γε θεοὶ κακότητος ἔλυσαν,
ὣς Ὀδυσῆ’ ἀσπαστὸν ἐείσατο γαῖα καὶ ὕλη,
νῆχε δ’ ἐπειγόμενος ποσὶν ήπείρου ἐπιβῆναι.
ἀλλ’ ὅτε τόσσον ἀπῆν ὅσσον τε γέγωνε βοήσας, 400
καὶ δὴ δοΰπον ἀκουσε ποτὶ σπιλάδεσσι θαλάσσης·
ῥόχθει γὰρ μέγα κῦμα ποτὶ ξερὸν ἠπείροιο
δεινὸν ἐρευγόμενον, είλυτο δὲ πάνθ’ ἁλὸς άχνη·
οὐγὰρ ἔσαν λιμένες νηῶν ὄχοι, οὐδ’ ἐπιωγαί,
ἀλλ’ ἀκταὶ προβλῆτες ἔσαν σπιλάδες τε πάγοι τε· 40⁵
καὶ τότ’ Ὀδυσσῆος λύτο γούνατα καὶ φίλον ἦτορ,

ὀχθήσας δ’ ἀρα εἶπε πρὸς δν μεγαλήτορα θυμόν·

 

