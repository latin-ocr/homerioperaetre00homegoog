17. ικιλοος P. 349

Μέσθλην τε Γλαῦκόν τε Μέδοντά τε Θερσίλοχόν τε,

Ἀστεροπαῖόν τε Δεισήνορά θ’ Ἱππόθοόν τε,

Φόρκυν τε Χρομίον τε καὶ Ἔννομον οἰωνιστήν·

τοὺς ὅγ’ ἐποτρύνων ἐπεα πτερόεντα προσηύδα·

“ κέκλυτε, μυρία φῦλα περικτιόνων ἐπικούρων·

οὐγὰρ ἐγὼ πληθὺν διζήμενος ούδέ χατίζων ‘

ἐνθάδ’ ἀφ’ ὑμετέρων πολίων ἤγειρα ἕκαστον,

ἀλλ’ ἵνα μοι Τρώων ἀλόχους καὶ νήπια τέκνα

προφρονέως ῥύοισθε φιλοπτολέμων ὑπ’ Ἀχαιῶν.

τὰ φρονέων δώροισι κατατρύχω καὶ ἐδωδῇ

λαούς, ύμέτερον δὲ ἑκάστου θυμόν ἀέξω.

τῷ τις νῦν ἰθὺς τετραμμένοςή ἀπολέσθω

ἠὲ σαωθήτω· ἡγὰρ πολέμου ὀαριστύς.

ὃς δέ κε Πάτροκλον καὶ τεθνηῶτά περ ἔμπης

Τρῶας ἐς ἱπποδάμους ἐρύσῃ, εἴξῃ δέ oz Αἴας,

ἥμισυ τῷ ἐνάρων ἀποδάσσομαι, ήμισυ δ’ αὐτὸς

ἔξω ἐγώ· τδ δέ οἱ κλέος ἔσσεται ὅσσον ἐμοί περ.”
Ὣς ἔφαθ’, οἱ δ’ ἰθὺς Δαναῶν βρίσαντες ἔβησαν,

δούρατ’ ἀνασχόμενοι· μάλα δέ σφισιν ἔλπετο θυμὸς

νεκρὸν ὑπ’ Αἴαντος ἐρύειν Τελαμωνιάδαο,

νήπιοι· ἦ τε πολέσσιν ἐπ’ αὐτῷ θυμὸν ἀπηύρα.

καὶ τότ’ ἀρ’ Αίας εἶπε βοήν ἀγαθδν Μενέλαον·

“ώ πέπον, ὦ. Μενέλαε διοτρεφές, οὐκέτι νῶϊ

ἔλπομαι αύτώ περ νοστησέμεν ἐκ πολέμοιο.

ού τι τόσον νέκυος περιδείδια Πατρόκλοιο,

ός κε τάχα Τρώων κορέει κύνας ἠδ’ οίωνούς, '

ὅσσον ἐμῇ κεφαλῇ περιδείδια, μή τι πάθῃσι,

καὶ σῇ, ἐπεὶ πολέμοιο νέφος περὶ πάντα καλύπτει,

Ἕκτωρ, ἡμῖν δ’ αὖτ’ ἀναφαίνεται αἰπὺς ὄλεθρος.

ἀλλ’ ἄγ’ ἀριστῆας Δαναῶν κάλει, ἥν τις ἀκούση.”
Ὣς ἔφατ’, οὐδ’ ἀπίθησε βοήν ἀγαθὸς Μενέλαος,

ἤϋσεν δέ διαπρύσιον Δαναοῖσι γεγωνώς· .

 

