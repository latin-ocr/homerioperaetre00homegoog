870 αα. ΟΔΥΣΣΕΙΑΣ ¹X.

ὦμον ἐπέγραψεν· τδ δ’ ὑπέρπτατο, πῖπτε δ” ἔραζε. 280·
τοὶ δ’ αὖτ’ ἀμφ’ Ὀδυσῆα δαΐφρονα ποικιλομήτην
μνηστήρων ἐς ὅμιλον ἀκόντισαν ὀξέα δοῦρα.

ἐνθ’ αὖτ’ Εὐρυδάμαντα βόλε πτολίπορθος Ὀδυσσεύς,
Ἀμφιμέδοντα δὲ Τηλέμαχος, Πόλυβον δέ συβώτης· ,
Κτήσιππον δ’ ἄρ’ ἔπειτα βοῶν ἐπιβουκόλος ἀνὴρ ²85
βεβλήκει πρὸς στῆθος, ἐπευχόμενος δὲ προσηύδα·

“‹T› Πολυθερσεΐδη φιλοκέρτομε, μή ποτε πάμπαν

είκωυ ἀφραδίῃς μέγα είπεῖν, ἀλλὰ θεοῖσι

μῦθον ἐπιτρέψαι, ἐπεὶ ἦ πολὺ φέρτεροί είσι.

τοῦτό τοι ἀντὶ ποδὸς ξεινήϊον, όν ποτ’ ἔδωκας ²90
ἀντιθέῳ Ὀδυσῆι· δόμον κάτ’ ἀλητεύοντι.”

Ἦ ῥα βοῶν ἑλίκων ἐπιβουκόλος· αὐτὰρ Ὀδυσσεὺς
οὖτα Δαμαστορίδην αὐτοσχεδὸν ἐγχεῖ μακρῷ·
Τηλέμαχος δ’ Εὐηνορίδην Λειώκριτον οὖτα
δουρὶ μέσον κενεῶνα, διαπρὸ δὲ χαλκὸν ἔλασσεν· ²95
ήριπε δὲ πρηνής, χθόνα δ’ ἤλασε παντὶ μετώπῳ.
δή τότ’ Ἀθηναίη φθισίμβροτον αἰγίδ’ ἀνέσχεν
ὑψόθεν ἐξ ὀροφῆς· τῶν δὲ φρένες ἐπτοίηθεν.
οἱ δ’ ἐφέβοντο κατὰ μέγαρον βόες ὣς ἀγελαῖαι·
τὰς μέν τ’ αίόλος οἶστρος ἐφορμηθεὶς ἐδόνησεν 300
ὥρη ἐν είαρινῆ, ὅτε τ’ ἤματα μακρὰ πέλονται.
οἱ δ’ ώς τ’ αἰγυπιοὶ γαμψώνυχες ἀγκυλοχεῖλαι
ἐξ ἀρέων ἐλθόντες ἐπ’ ὀρνίθεσσι θόρωσι· ·
ταὶ μέντ’ ἐν πεδίιρ νέφεα πτώσσουσαι ἵενται,
οἱ δέ τε τὰς ὀλέκουσιν ἐπάλμενοι, οὐδέ τις ἀλκή 305
γίγνεται οὐδὲ φυγή· χαίρουσι δέ τ’ ἀνέρες ἀγρῃ·
ὣς ἄρα τοὶ μνηστῆρας ἐπεσσύμενοι κατὰ δῶμα
τύπτον ἐπιστροφάδην· τῶνδὲ στόνος ὤρνυτ’ ἀεικὴς
κράτων τυπτομένων, δάπεδον δ’ ἀπαν αίματι θῦε.

Λειώδης δ’ Ὀδυσῆος ἐπεσσύμενος λάβε γούνων, ηιο
καί μιν λισσόμενος ἔπεα πτερόεντα προσηύδα·

 

