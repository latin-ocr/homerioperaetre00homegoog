200 10. ΙΛΙΑΔΟΣ Κ.

καλὰ παρ’ αύτοῖσι χθονὶ κέκλιτο εδ κατὰ κόσμον
τριστοιχί· παρὰ δέ σφιν ἑκάστῳ δίζυγες ἵπποι.

Ῥῆσος δ’ ἐν μέσῳ εὗδε, παρ’ αὐτῷ δ’ ὠκέες ἵπποι

ἐξ ἐπιδιφριάδος πυμάτης ίμθσι δέδεντο. 475
τδν δ’ Ὀδυσεὺς προπάροιθεν ίδδν Διομήδεϊ δεῖξεν·

“ οὗτός τοι, Διόμηδες, ἀνήρ, οὗτοι δέ τοι ἵπποι,

οὓς νῶϊν πίφαυσκε Δόλων, δν ἐπέφνομεν ἡμεῖς.

ἀλλ’ άγε δὴ πρόφερε κρατερὸν μένος· οὐδέ τί σε χρὴ
ἑστάμεναι μέλεον σὺν τεύχεσιν, ἀλλά λύ’ ἵππους· 480
ἠὲ σύγ’ ἄνδρας ἔναιρε, μελήσουσιν δ’ ἐμοὶ ἵπποι.”

Ὣς φάτο, τῷ δ’ ἔμπνευσε μένος γλαυκῶπις Ἀθήνη,
κτεῖνε δ’ ἐπιστροφάδην· τῶν δὲ στόνος ὤρνυτ’ ἀεικής
ἅορι θεινομένων, ἐρυθαίνετο δ’ αἵματι γαϊα.
ὡς δὲ λέων μήλοισιν ἀσημάντοισιν ἐπελθόν, 485
αἵγεσινή ὀΐεσσι, κακδ φρονέων ἐνορούσῃ,
ὣς μὲν Θρήϊκας ἀνδρας ἐπῴχετο Τυδέος υἱός,
ὄφρα δυώδεκ’ ἔπεφνεν· ἀτὰρ πολύμητις Ὀδυσσεύς,
ὅν τινα Τυδείδης ἀορι πλήξειε παραστάς,
τὸν δ’ Ὀδυσεὺς μετόπισθε λαβὼν ποδὸς ἐξερύσασκε, 490
τὰ φρονέων κατὰ θυμόν, ὅπως καλλίτριχες ἵπποι
ῥεῖα διέλθοιεν μηδὲ τρομεοίατο θυμῷ
νεκροῖς ἀμβαίνοντες· ἀήθεσσον γδρ ἔτ’ αὐτῶν.
ἀλλ’ ὅτε δή βασιλῆα κιχήσατο Τυδέος υἱός,
τὸν τρισκαιδέκατον μελιηδέα θυμδν ἀπηύρα 495
ἀσθμαίνοντα· κακδν γδρ ὄναρ κεφαλῆφιν ἐπέστη
τὴν νύκτ’, Οἰνεΐδαο πάϊς, διδ μῆτιν Ἀθήνης.
τόφρα δ’ ἄρ’ ὁ τλήμων Ὀδυσεὺς λύε μώνυχας ἵππους,

σὺν δ’ ήειρεν ἱμᾶσι καὶ ἐξήλαυνεν ὁμίλου
τόξῳ ἐπιπλήσσων, ἐπεὶ οὗ μάστιγα φαεινήν 500
ποικίλου ἐκ δίφροιο νοήσατο χερσὶν ἑλέσθαι·
ῥοίζησεν δ’ ἄρα πιφαύσκων Διομήδεϊ δίῳ.
Αὐτὰρ δ μερμήριζε μένων ό τι κύντατον έρδοι,

 

