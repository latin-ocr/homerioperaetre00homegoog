12. ΟΔΎΣΣΕΙΑΣ Μ. 711

αὐτίκα δ’ ἀθανάτοισι μετηύδα χωόμενος κῆρ·
“ Ζεῦ πάτερ ἠδ’ ἀλλοι μάκαρες θεοὶ αἰὲν έόντες,
τῖσαι δὴ ἑτάρους Λαερτιάδεω Ὀδυσῆος,
οί μευ βοΰς ἔκτειναν ὑπέρβιον, ᾗσιν ἐγό γε
χαίρεσκον μὲν ίάιν είς οὐρανὸν ἀστερόεντα, 380
ἠδ’ ὁπότ’ ἀφ ἐπὶ γαῖαν ἀπ’ οὐρανόθεν προτραποίμην.
εί δέ μοι οὐ τίσουσι βοοῖν ἐπιεικέ’ ἀμοιβήν,
δύσομαι είς Ἀΐδαο καὶ ἓν νεκύεσσι φαείνω.”
Τδν δ’ ἀπαμειβόμενος προσέφη νεφεληγερέτα Ζεύς·
“ Ἠέλι’, ἦ τοι μέν σὺ μετ’ ἀθανάτοισι φάεινε 385
καὶ θνητοῖσι βροτοῖσιν ἐπὶ ζείδωρον ἄρουραν·
τῶνδέ κ’ ἐγὼ τάχα νῆα θοὴν ἀργῆτι κεραυνῷ

τυτθὰ βαλὼν κεάσαιμι μέσῳ ἐνὶ οἴνοπι πόντῳ.”

Ταῦτα δ’ ἐγὼν ἤκουσα Καλυψοῦς ἠϋκόμοιο· Ι
ἡδ’ ἔφη Ἑρμείαο διακτόρου αύτῖη ἀκοῦσαι. 390 -
Αάτάρ ἐπεί ῥ’ ε’πῖ νῆα κατήλυθον ἠδὲ θάλασσαν,
νείκεον ἀλλοθεν ἀλλον ἐπισταδόν, οὐδέ τι μῆχος
εὑρέμεναι δυνάμεσθα· βόες δ’ ἀποτέθνασαν ἤδη.
τοῖσιν δ’ αὐτίκ’ ἔπειτα θεοὶ τέραα προύφαινον·
εἷρπον μὲν ῥινοί, κρέα δ’ ἀμφ’ ὀβελοῖσι μεμύκει, 395
ὀπταλέα τε καὶ τάμά· βοῶν δ’ ὡς γίγνετο φωνή.
Ἑξῆμαρ μὲν ἔπειτα ἐμοὶ, ἐρίηρες ἑταῖροι
δαίνυντ’ Ἠελίοιο βοῶν ἐλάσαντες ἀρίστας·
ἀλλ’ ὅτε δὴ ἕβδομον ἦμαρ ἐπὶ Ζεὺς θῆκε Κρονίων,
καὶ τότ’ ἔπειτ’ άνεμος μὲν ε’παύσατο λαίλαπι θύων, 400
ἡμεῖς δ’ αἶψ’ ἀναβάντες ἐνήκαμεν εὐρέϊ πόντῳ,
ἱστὸν στησάμενοι ἀνά θ’ ἱστία λεύκ’ ἐρύσαντες.
Ἀλλ’ ὅτε δὴ τὴν νῆσον ἐλείπομεν, οὐδέ τις άλλη
φαίνετο γαιάων, ἀλλ’ ούρανδς ἠδὲ θάλασσα,
δη τότε κυανέην νεφέλην ἔστησε Κρονίων 405
νηδς ὕπερ γλαφυρῆς, ἤχλυσε δέ πόντος ὑπ’ αὐτῆς.
ἡ δ’ έθει οὐ μάλα πολλὸν ἐπὶ χρόνον· αἶψα γὰρ ἦλθε

 

