10. ΟΔὙΣΣΕΙΑΣ Κ, · 661

κείμην· αἰ δ’ ἐφέροντο κακῇ ἀνέμοιο θυέλλῃ
αὖτις ἐπ’ Αἰολίην νῆσον, στενάχοντο δ’ ἑταῖροι. , 55
Ἔνθα δ επ ηπείρου βῆμεν καὶ ἀφυσσάμεθ’ ύδωρ, ’
αἰφα δέ δεῖπνον ἕλοντο θοῆς παρὰ νηυσὶν ἑταῖροι. ’
αὐτὰρ ἐπεὶ σίτοιό τ’ ἐπασσάμεθ’ ἠδὲ ποτῆτος,
δὴ τότ’ ἐγὼ κήρυκά τ’ ὀπασσάμενος καὶ ἑταῖρον,
βῆν εἰς Αἰόλου κλυτά δόματα· τὸν δ’ ἐκίχανον 60
δαινύμενον παρὰ ᾗ τ’ ἀλόχῳ καὶ οἶσι τέκεσσιν.
ἐλθόντες δ’ ἐς δῶμα παρὰ σταθμοῖσιν ἐπ’ οὐδοῦ
ἑζόμεθ’· οἱ δ’ ἀνά θυμὸν ἐθάμβεον ἐκ τ’ ἐρέοντο·
“ Πῶς ἦλθες, Ὀδυσεῦς τίς τοι κακὸς ἔχραε δαίμων ,·
ῆ μέν σ’ ἐνδυκέως ἀπεπέμπομεν, ὄφρ’ ἀν ἵκοιο 65
πατρίδα σῆν καί δῶμα, καὶ εἰ πού τοι φίλον ἐστίν.”
Ὣς φάσαν· αὐτὰρ ἐγδ μετεφώνεον ἀχνύμενος κῆρ·

“ ἄασάν μ’, ἕταροί τε κακοὶ πρὸς τοῖσί τε ὕπνος
σχέτλιος. ἀλλ’ ἀκέσασθε, φίλοι· δύναμις γὰρ ἐν ὑμῖν.”

Ὧςέφάμηιςμαλακοῖσι καθαπτόμενος ἐπέεσσιν· 70
οἱ δ’ ἀρεῳ ἐγένοντο· πατὴρ δ’ ἠμείβετο μύθιρ·

“Ἐρρ’ ἐκ νῆσον θᾶσσον, ἐλέγχιστε ζωόντων·
οὔ γάρ μοι θέμις ἐστὶ κομιζέμεν οὐδ’ ἀποπέμπειν
άνδρα τὸν ὅς κε θεοῖσιν ἀπέχθηται μακάρεσσιν.
ἔρρ’, ἐπεὶ ἀθανάτοισιν ἀπεχθόμενος τόδ’ ἶκάνεις.” 75

Ὣς εἰπὼν ἀπέπεμπε δόμων βαρέα στενάχοντα.
ἐνθεν δέ προτέρω πλέομεν ἀκαχήμενοι ῆτορ.
τείρετο δ’ ἀνδρῶν θυμὸς ὑπ’ εἰρεσίης ἀλεγεινῆς 1
ἡμετέρῃ ματίῃ, ἐπεὶ οὐκέτι φαίνετο πομπή..

Ἑξῆμαρ μὲν ὁμῶς πλέομεν νύκτας τε καὶ ἦμαρ· 80
ἑβδομάτῃ δ’ ἱκόμεσθα Λάμου αἰπὺ πτολίεθρον,
Τηλέπυλον Λαιστρυγονίην, ὅθι ποιμένα ποιμὴν
ἠπύει εἰσελάων, δ δέ τ’ ἐξελάων ὑπακούει.
ἔνθα κ’ άῦπνος ἀνὴρ δοιοὺς ἐξήρατο μισθούς,
τὸν μέν βουκολέων, τὸν δ’ άργυφα μῆλα νομεύων· ⁸5

 

