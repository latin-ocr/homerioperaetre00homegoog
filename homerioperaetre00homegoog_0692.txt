11. ΟΔΎΣΣΕΙΑΣ Λ. 687

πολλὰ μάλ’, άσσα τε μητρδς Ἐρινύες ἐκτελέουσι. 280
Καὶ Χλιῖριν εἶδον περικαλλέα, τήν ποτε Νηλεὺς
γῆμεν ἑδν διά κάλλος, ἐπεὶ πόρε μυρία ἕδνα,
ὁπλοτάτην κούρην Ἀμφίονος Ἰασίδαο,
ὅς ποτ’ ἐν Ὀρχομενῷ Μινυείῳ ἶφι ἀνασσεν·
ἡ δὲ Πύλου βασίλευε, τέκεν δέ αἱ ἀγλαδι τέκνα, 285
Νέστορά τε Χρομίον τε Περικλύμενόν τ’ ἀγέρωχον.
τοῖσι δ’ ἐπ’ ἰφθίμην Πηρὼ τέκε, θαῦμα βροτοῖσι,
τὴν πάντες μνώοντο περικτίται· οὐδέ τι Νηλεὺς
τῷ ἐδίδου δς μή ἕλικας βόας εὐρυμετώπους
ἐκ Φυλάκης ἐλάσειε βίης Ἰφικληείης 290·
ἀργαλέας· τὰς δ’ οἶος ὑπέσχετο μάντις ἀμύμων
ἐξελάαν· χαλεπὴ δέ θεοῦ κατὰ μοῖρα πέδησε,
δεσμοί τ’ ἀργαλέοι καὶ βουκόλοι ἀγροιῶται.
ἀλλ’ ὅτε δή μῆνές τε καὶ ἡμέραι ἐξετελεῦντο
ἂψ περιτελλομένου έτεος καὶ ἐπήλυθον ὧραι, 295
καὶ τότε δή μιν ἔλυσε βίη Ἰφικληείη,
θέσφατα πάντ’ εἰπόντα· Διὸς δ’ ἐτελείετο βουλή.
Καὶ Λήδην εῖδον, τὴν Τυνδαρέου παράκοιτιν,
ἥ ῥ’ ὑπὸ Τυνδαρέῳ κρατερόφρονε γείνατο παῖδε,
Κάστορά θ’ ἱππόδαμον καὶ πὺξ ἀγαθὸν Πολυδεύκεα, 3ου
τοὺς ἄμφω ζωοὺς κατέχει φυσίζοος αἶα·
οῖ καὶ νέρθεν γῆς τιμὴν πρὸς Ζηνὸς ἔχοντες
ἄλλοτε μὲν <davd ἑτερήμεροι, ἀλλοτε δ’ οὗτε
τεθνᾶσιν· τιμην δέ λελόγχασιν ἶσα θεοῖσι.
Τήν δέ μέτ’ Ἰφιμέδειαν, Ἀλωῆος παράκοιτιν, . 3⁰5
εἴσιδον, ἦ δή φάσκε Ποσειδάωνι μιγῆναι,
καί ῥ’ έτεκεν δύο παῖδε, μινυνθαδίω δέ γενέσθην,
Ὦτόν τ’ ἀντίθεον τηλεκλειτόν τ’ Ἐφιάλτην,
οδς δὴ μηκίστους θρέψε ζείδωρος άρουρα
καὶ πολὺ καλλίστους μετά γε κλυτὸν Ὠρίωνα· ,ιιο

ἐννέωροι γάρ τοί γε καὶ ἐννεαπήχεες ήσαυ

 

