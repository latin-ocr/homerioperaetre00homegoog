67⁴2 10. ΟΔὙΣΣΕΙΑΣ K.

Ὣς ἔφατ’, αὐτὰρ ἐμοί γ’ ἐπεπείθετο θυμὸς ἀγήνωρ,
βῆν δ’ ίέναι ἐπὶ νῆα θοὴν καὶ θῖνα θαλάσσης.
εὗρον ἔπειτ’ ἐπὶ νηὶ θοῇ ἐρίηρας ἑταίρους
οἴκτρ’ ὀλοφυρομένους, θαλερὸν κατὰ δάκρυ χέοντας.
ὣς δ’ ὅτ’ ἀν άγραυλοι πόριες περὶ βοῦς ἀγελαίας, 410
ἐλθούσας ἐς κόπρον, ἐπὴν βοτάνης κορέσωνται,
πᾶσαι ἀμα σκαίρουσιν ἐναντίαι· οὐδ’ ἐτι σηκοὶ
ίσχουσ’, ἀλλ’ ἀδινὸν μυκώμεναι ἀμφιθέουσι
μητέρας· δς ἐμὲ κεῖνοι, ἐπεὶ ίδον ὀφθαλμοῖσι,
δακρυόεντες ἔχυντο· δόκησε δ’ ἀρα σφίσι θυμδς 4¹⁵
ὣς ἔμεν ὡς εί πατρίδ’ ἱκοίατο καὶ πόλιν αὐτὴν
τρηχείης Ἰθάκης, ίνα τ’ ἔτραφεν ἠδ’ ἐγένοντο·
καί μ’ ὀλοφυρόμενοι ἔπεα πτερόεντα προσηύδων·
“ Σοὶ μὲν, νοστήσαντι, διοτρεφές, ὣς ἐχάρημεν,
ὡς εί τ’ είς Ἰθάκην ἀφικοίμεθα πατρίδα γαῖαν· 4²⁰
ἀλλ’ ἄγε, τῶν ἀλλων ἑτάρων κατάλεξον ὄλεθρον.”
Ὣς ἔφαν, αιἰτάρ ἐγὼ προσέφην μαλακοῖς ἐπέεσσι·
“ νῆα μὲν ἀρ πάμπρωτον ἐρύσσομεν ἤπειρόνδε,
κτήματα δ’ ἐν σπήεσσι πελάσσομεν ὅπλα τε πάντα·
αὐτοὶ δ’ ὀτρύνεσθε ἐμοὶ ἅμα πάντες ἔπεσθαι, 4²5
ὄφρα ἴδηθ’ ἑτάρους ἱεροῖς ἐνδύμασι Κίρκης
πίνοντας καῖ ἔδοντας· ἐπηετανὸν γὰρ ἔχουσιν.”
Ὣς ἐφάμην, οἱ δ’ ὦκα ἐμοῖς ἐπέεσσι πίθοντο·
Εὐρύλοχος δέ μοι οἶος ἐρύκανε πάντας ἑταίρους·
[καί σφεας φωνήσας ἔπεα πτερόεντα προσηύδα] 430
“’A δειλοί, πόσ’ ίμευ,· τί κακῶν ἱμείρετε τούτων,
Κίρκης ἐς μέγαρον καταβήμεναι, ἥ κεν ἅπαντας
ἢ σῦς ἠὲ λύκους ποιήσεται ήέ λέοντας,
οί κέν οἱ μέγα δῶμα φυλάσσοιμεν καί ἀνάγκη,
ὥς περ Κύκλωψ ἔρξ’, ὅτε οί μέσσαυλον ίκοντο 435
ἡμέτεροι ἔταροι, σὺν δ’ ό θρασὺς εἵπετ’ Ὀδυσσεύς·
τούτου γὰρ καὶ κεῖνοι ἀτασθαλίῃσιν ὄλοντο.”

 

