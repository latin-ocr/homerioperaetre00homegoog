826 19· οΔςΣΣΕιΑΣ T.

οὐκ ἐόης νίζειν· ἐμὲ δ’ οὐκ ἀέκουσαν ἄνωγε
’ κούρη Ἰκαρίοιο, περίφρων Πηνελόπεια. 375
τῷ σε πόδας νίψω ἅμα τ’ αύτῆς Πηνελοπείης
καὶ σέθεν εἵνεκ’, ἐπεί μοι ὀρώρεται ἔνδοθι θυμὸς
κήδεσιν. ἀλλ’ ἀγε νῦν ξυνίει ἐπος, ὅττι κεν εἴπω·
πολλοὶ δή ξεῖνοι ταλαπείριοι ἐνθάδ’ ἵκοντο,
ἀλλ’ ού πώ τινό φημι ἐοικότα ὦδε ίδέσθαι 380
ὡς σὺ δέμας φωνήν τε πόδας τ’ Ὀδυσῆϊ ἐοικας.”
Τὴν δ’ ἀπαμειβόμενος προσέφη πολύμητις Ὀδυσσεύς·
“33 γρηΰ, οὕτω φασὶν ὅσοι ίδον ὀφθαλμοῖσιν
ἡμέας ἀμφοτέρους, μόλα εἰκέλω ἀλλήλοιϊν
ἔμμεναι, ὡς σύ περ αὐτὴ ἐπιφρονέουσ’ ἀγορεύεις.” 383
Ὣς ἀρ’ ἔφη, γρηάς δὲ λέβηθ’ έλε παμφανόωντα,
τοῦ πόδας ἐξαπένιζεν, ὕδωρ δ’ ἐνεχεύατο πουλὺ
ψυχρόν, ἔπειτα δὲ θερμὸν ἐπήφυσεν. αὐτὰρ Ὀδυσσεὺς
ἷζεν ἐπ’ ἐσχαρόφιν, ποτὶ δὲ σκότον ἐτράπετ’ αἶψα·
αὐτίκα γὰρ κατὰ θυμὸν ὀίσατο, μή έλαβοῦσα 39ο
αὐλήνάμφρόσσαιτο καὶ ἀμφαδὰ ἐργα γένοιτο.
νίζε δ’ ἀρ’ ἀσσον ίοΰσα ἄναχθ’ ἑόν· αιίτίκα δ’ έγνω
οὐλήν, τήν ποτέ μιν οὓς ήλασε λευκῷ όδόντι
Παρνησόνδ’ ἐλθόντα μετ’ Αὐτόλυκόν τε καὶ οἶος,
μητρὸς ἑῆς πατέρ’ ἐσθλόν, δς ἀνθρώπους ἐκέκαστο 395
κλεπτοσύνῃ θ’ ὅρκῳ τε· θεὸς δέ οἱ αὐτὸς ἔδωκεν
Ἑρμείας· τῷ γὰρ κεχαρισμένα μηρία καῖεν
ἀρνῶν ἠδ’ ἐρίφων· ό δέ οἱ πρόφρων ἀμ’ ὀπήδει.
Αὐτόλυκος δ’ ἐλθὼν Ἰθόκης ἐς πίονα δῆμον
παιδα νέον γεγαῶτα κιχήσατο θυγατέρος ής· 400
τόν ῥό οἱ Εὐρύκλεια φίλοις ἐπὶ γούνασι θῆκε
παυομένῳ δόρποιο, ἔπος τ’ ἔφατ’ ἐκ τ’ ὀνόμαζεν·
“ Αὐτόλυκ’, αὐτὸς νῦν ὄνομ’ εὕρεο ὅττι κε θῆαι
παιδὸς παιδὶ φίλῳ· πολυάρητος δέ τοί ἐστι.”
Τήν δ’ αὖτ’ Αὐτόλυκος ἀπαμείβετο φώνησέν τε· 405

 

