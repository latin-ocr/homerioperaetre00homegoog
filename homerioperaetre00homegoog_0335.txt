16. ΙΛΙΑΔΟΣ Π. 3¹9

ἐν δέ παρηορίῃσιν ἀμύμονα Πήδασον ἵει,
τόν ῥά ποτ’ Ἠετίωνος ἐλὼν πόλιν ἤγαγ’ Ἀχιλλεύς,
ὃς καὶ θνητὸς ἐδν ἕπεθ’ ἵπποις ἀθανάτοισι.

Μυρμιδόνας δ’ ἀρ’ ἐποιχόμενος θώρηξεν Ἀχιλλεὺς 155
πάντας ἀνά κλισίας σὺν τεύχεσιν· οἵ δέ λύκοι ὣς
ὠμοφάγοι, τοῖσίν τε περὶ φρεσὶν ἄσπετος ἀλκή, .
οἵ τ’ ἔλαφον κεραὸν μέγαν οὔρεσι δῃώσαντες
δάπτουσιν· πᾶσιν δέ παρήϊον αἵματι φοινόν·
καί τ’ ἀγεληδὸν ἴασιν ἀπδ κρήνης μελανύδρου 160
λάψοντες γλώσσῃσιν ἀραιῇσιν μέλαν ὕδωρ
ἀκρον, ἐρευγόμενοι φόνον αἵματος· ἐν δέ τε θυμδς
στήθεσιν ἄτρομός ἐστι, περιστένεται δέ τε γαστήρ·
τοῖοι Μυρμιδόνων ἡγήτορες ήδέ μέδοντες
ἀμφ’ ἀγαθὸν θεράποντα ποδώκεος Αἰακίδαο
ῥώοντ’· ἐν δ’ ἄρα τοῖσιν Ἀρήῖος ἵστατ’ Ἀχιλλεύς,
ὀτρύνων ἵππους τε καὶ ἀνέρας ἀσπιδιώτας.

Πεντήκοντ’ ἦσαν νῆες θοαί, ᾗσιν Ἀχιλλεὺς
ἐς Τροίην ἡγεῖτο διίφιλος· ἐν δὲ ἑκάστῃ
πεντήκοντ’ ἔσαν ἀνδρες ἐπὶ κληῗσιν ἑταῖροι·
πέντε δ’ ἀρ’ ἡγεμόνας ποιήσατο τοῖς ἐπεποίθει

σημαίνειν· αὐτὸς δὲ μέγα κρατέων ἤνασσε.

τῆς μέν ἵῆς στιχὸς ἦρχε Μενέσθιος αἰολοθώρηξ,
υἱδς Σπερχειοῖο, διιπετέος ποταμοῖο·

δν τέκε Πηλῆος θυγάτηρ, καλὴ Πολυδώρη,
Σπερχειῷ ἀκάμαντι, γυνή θεῷ εὐνηθεῖσα,

αὐτὰρ ἐπίκλησιν Βώρῳ, Περιήρεος υἱῷ,

ὅς ῥ’ ἀναφανδὸν ὄπυιε, πορὼν ἀπερείσια ἕδνα.
τῆς δ’ ἑτέρης Εὔδωρος Ἀρήϊος ἡγεμόνευε,
παρθένιος, τὸν ἔτικτε χορῷ καλή Πολυμήλη,
Φύλαντος θυγάτηρ· τῆς δὲ κρατὺς Ἀργειφόντης
ἠράσατ’, ὀφθαλμοῖσιν ἰδὼν μετὰ μελπομένῃσιν
ἐν χοριῖι Ἀρτέμιδος χρυσηλακάτου κελαδεινῆς.

 

