156 8. ιΛιΑλοΣ ει

τεύχεσιν ἐς πόλεμον θωρήξομαι, όφρα ἴδωμαι
ἢ νῶϊ Πριάμοιο πάϊς κορυθαίολος Ἕκτωρ
γηθήσει προφανέντε άνδ πτολέμοιο γεφύρας,
ἦ τις καὶ Τρόων κορέει κύνας ἠδ’ οἰωνοὺς
δημῷ καὶ σάρκεσσι, πεσὸν ἐπὶ νηυσὶν Ἀχαιῶυ.” 380
Ὣς ἔφατ’, οὐδ’ ἀπίθησε θεδ λευκώλενος Ἥρη.
ή μὲν ἐποιχομένη χρυσάμπυκας ἔντυεν ἵππους
Ἥρη, πρέσβα θεά, θυγάτηρ μεγάλοιο Κρόνοιο·
αὐτὰρ Ἀθηναίη κούρη Διὸς αἰγιόχοιο ’
πέπλου μὲν κατέχευεν έανδν πατρὸς ἐπ’ ούδει ,385
ποικίλον, όν ῤ’ αύτὴ ποιήσατο καὶ κάμε χερσίν,
ή δέ χιτῶν’ ἐνδῦσα Διὸς νεφεληγερέταο
τεύχεσιν ἐς πόλεμον θωρήσσετο δακρυόεντα.
ἐς δ’ ὄχεα φλόγεα ποσὶ βήσετο, λάζετο δ’ ἔγχος
βριθὺ μέγαστιβαρόυ, τῷ δάμνησι στίχας ἀνδρῶν 390
ήρόων, τοῖσίν τε κοτέσσεται ὀβριμοπάτρη.
Ἥρη δὲ μάστιγι θοῶς ἐπεμαίετ’ ἄρ’ ἵππους·
αὐτόμαται δὲ πύλαι μύκον ούρανοῦ, δς ἔχον Ὧραι,
τῇς ἐπιτέτραπται μέγας ούρανδς Οὔλυμπός τε,
ἠμὲν ἀνακλῖναι πυκινὸν νέφος ἠδ’ ἐπιθεῖναι. 395
τῇ ῥα δι’ αιἰτάων κεντρηνεκέας ἔχον ἵππους.
Ζεύς δὲ πατήρ Ἴδηθεν ἐπεὶ ίδε χώσατ’ ἄρ’ αίνῶς,
Ἰριν δ’ ὤτρυνε χρυσόπτερον ἀγγελέουσαν·
“ βάσκ’ ἵθι, Ἰρι ταχεῖα, πάλιν τρέπε μηδ’ ἔα ἄντην
ἔρχεσθ’· ού γδρ καλδ συνοισόμεθα πτόλεμόνδε. 400
ὧδε γδρ ἐξερέω, τό δέ καὶ τετελεσμένον ἔσται·
γυιόσω μέν σφωϊν ὑφ’ ἅρμασιν ὠκέας ἵππους,
αύτδς δ’ ἐκ δίφρου βαλέω κατά θ’ άρματα άξ ·
οὐδέ κειΙ ἐς δεκάτους περιτελλομένους ἐνιαυτοὺς

ἕλκε’ ἀπαλθήσεσθον, ά κεν μάρπτῃσι κεραυνός· ’ ⁴05
ὄφρ’ εἰδῇ γλαυκῶπις ὅτ’ δν φ πατρὶ μάχηται.
Ἥρῃ δ’ ού τι τόσον νεμεσίζομαι οὐδὲ χολοῦμαι·

 

