ΕΙΣ ΔΗΜΗΤΡΑΝ. 919

κρύπτει, ἐμοὶ δὲ γόον καὶ κήδεα λυγρὰ τίθησιν.
Ὣς φάτ’ ὀδυρομένη· τῆς δ’ άϊε δῖα θεάων. ²50
τῇ δὲ χολωσαμένη καλλιστέφανος Δημήτηρ
παῖδα φίλον, τὸν ἄελπτον ἐνὶ μεγάροισιν ἔτικτε,
χείρεσσ’ ἀθανάτῃσιν ἀπὸ έο θῆκε πέδονδε,
ἐξανελοῦσα πυρός, θυμῷ κοτέσασα μάλ’ αίνῶς,
καί ῤ’ ἄμυδις προσέειπεν ἐύζωνον Μετάνειραν· ²55
Νήϊδες ἄνθρωποι καὶ ἀφράδμονες οὔτ’ άγαθοῖο
αἶσαν ἐπερχομένου προγνώμεναι οὔτε κακοῖο·
καὶ σὺ γὰρ ἀφραδίῃσι τεῇς-μήκιστον ἀάσθης.
ἵστω γὰρ θεῶν ὅρκος, ἀμείλικτον Στυγδς ὕδωρ, ·
ἀθάνατον κέν τοι καί ἀγήραον ἤματα πάντα
παῖδα φίλον ποίησα καὶ ἀφθιτου ὤπασα τιμήν·
νῦν δ’ οὐκ ἐσθ’ ὥς κεν θάνατον καὶ κῆρας ἀλύξαι.
τιμή δ’ ἀφθιτος αίὲν ἐπέσσεται, οὕνεκα γούνων
ἡμετέρων ἐπέβη καὶ ἐν ἀγκοίνῃσιν ἴαυσεν.
ὥρῃσιν δ’ ἄρα τῷ γε περιπλομένων ἐνιαυτῶν
παῖδες Ἐλευσινίων πόλεμον καὶ φύλοπιν αἰνὴν
αίέν ἐν ἀλλήλοισι συνάξουσ’ ἤματα πάντα.
είμὶ δέ Δημήτηρ τιμάοχος, ἤ τε μέγιστον
ἀθανάτοις θνητοῖς τ’ ὄνεαρ καὶ χάρμα τέτυκται.
ἀλλ’ άγε μοι νηόν τε μέγαν καὶ βωμὸν ὑπ’ αὐτῷ
τευχόντων πάς δῆμος ὑπαὶ πόλιν αίπύ τε τεῖχος,
Καλλιχόρου καθύπερθεν, ἐπὶ προύχοντι κολωνῷ·
ὄργια δ’ αύτὴ ἐγὼν ὑποθήσομαι, ὧς αν ἔπειτα
εὐαγέως ἔρδοντες ἐμὸν νόον ἱλάσκοισθε.
Ὦς είποΰσα θεά μέγεθος καὶ εἶδος άμειψε,
γῆρας ἀπωσαμένη, περί τ’ ἀμφί τε κάλλος ἀητο·
ὀδμή δ’ ἱμερόεσσα θυηέντων ἀπὸ πέπλων

257 προγνώμεναι Μ; corr. Matthiae. 258 νήκεστον Voss.
263 ἄφθιτον Μ; οοιτ. Ruhnken. σόη συνσοξήσονθ M: emend.
Ignarra. 269 θνητοῖσιν ὄνειαρ Μ; emend. Ilgen. -

 

