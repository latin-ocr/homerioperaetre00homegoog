770 ιο. omnm 11.

ἀλλ’ ἵληθ’, ἵνα τοι κεχαρισμένα δύομεν ἱρά

ἠδέ χρύσεαδῶρα, τέτυγμένα· φείδεο δ’ ἡμέων.” ¹85
Τὸν δ’ ἠμείβετ’ ἔπειτα πολύτλας δῖος Ὀδυσσεύς·

“ ού τίς τοι θεός εἰμι· τί μ’ ἀθανάτοισιν έίσκεις,·

ἀλλά πατὴρ τεός εἰμι, τοῦ είνεκα σὺ στεναχίζων

πάσχεις ἄλγεα πολλά, βίας ὑποδέγμενος άνδρῶν.”

Ὣς ἄρα φωνήσας υίδν κύσε, κάδ δὲ παρειῶν ¹90
δάκρυον ἧκε χαμᾶζε· πάρος δ’ ἔχε νωλεμὲς αἰεί.
Τηλέμαχος δ’ ού γάρ πω ε’πείθετο δν πατέρ’ εἶναι,
έξαῦτίς μιν ἔπεσσιν ἀμειβόμενος προσέειπεν·

“ ού σύ γ’ Ὀδυσσεύς ἐσσι, πατὴρ έμός, ἀλλά με δαίμων
θέλγει, ὄφρ’ ἔτι μᾶλλον ὀδυρόμενος στεναχίζω. ¹95
οὐ γάρ πως ἀν θνητὸς ἀνὴρ τάδε μηχανόῳτο

φ αὐτοῦ γε νόῳ, ὅτε μὴ θεὸς αύτὸς ἐπελθὼν

ῥηϊδίως ἐθέλων θείη νέον ἠέ γέροντα

ἦ γάρ τοι νέον ἦσθα γέρων καὶ ἀεικέα ἔσσο·

νῦν δὲ θεοῖσιν ἔοικας, οἳ οὐρανὸν εὐρύν έχονσι.” τοο

Τὸν δ’ ἀπαμειβόμενος προσέφη πολύμητις Ὀδυσσεύς·
“ Τηλέμαχ’, ού σε έοικε φίλον πατέρ’ ἔνδον έόντα
οὔτε τι θαυμάζειν περιώσιον οὔτ’ ἀγάασθαι·

,ς ού μὲν γάρ τοι ἔτ’ ἀλλος ἐλεύσεται ἐνθάδ’ Ὀδυσσεύς,
ἀλλ’ ὅδ’ ἐγὼ τοιόσδε, παθὼν κακά, πολλὰ δ’ ἀληθείς, ²05
ἤλυθον εἰκοστῷ ἔτεϊ ἐς πατρίδα γαῖαν.

αὐτάρ τοι τόδε ἔργον Ἀθηναίης ἀγελείης,

ἤ τέ με τοῖον έθηκεν, ὅπως ἐθέλει, δύναται γάρ,

ἄλλοτε μὲν πτωχῷ ἐναλίγκιον, άλλοτε δ’ αὖτε

ἀνδρὶ νέῳ καὶ καλὰ περὶ χροὶ εἵματ’ ἔχοντι. 210
ῥηίδιον δὲ θεοῖσι, τοὶ οὐρανὸν εὐρὺν ἔχουσιν,

ἠμὲν κυδῆναι θνητὸν βροτὸν ἠδὲ κακῶσαι.”

Ὣς άρα φωνήσας κατ’ ἄρ’ ἕζετο, Τηλέμαχος δὲ
ἀμφιχυθεὶς πατέρ’ ἐσθλὸν ὀδύρετο, δάκρυα λείβων.
ἀμφοτέροισι δὲ τοῖσιν ὑφ’ ἵμερος ὦρτο γόοιο· ²15

 

