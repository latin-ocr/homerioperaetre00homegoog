ιι. ΙΛΙΑΔΟΣ X. 443

“ νῦν δη νῶί γ’ ἔολπα, διίφιλε φαίδιμ’ Ἀχιλλεῖ,
οἴσεσθαι μέγα κΰδος Ἀχαιοῖσι προτὶ νῆας,
Ἕκτορα δῃώσαντε μάχης ἃτόν περ ἐόντα.
ού οἱ νῦν ἔτι γ’ ἔστι πεφυγμένον άμμε γενέσθαι,
οὐδ’ εί κεν μάλα πολλὰ πάθοι ἑκάεργος Ἀπόλλων 220
προπροκυλινδόμενος πατρὸς Διὸς αἰγιόχοιο.
ἀλλὰ σδ μὲν νῦν στῆθι καὶ ἄμπνυε, τόνδε δ’ έγώ τοι
οἰχομένη πεπιθήσω ἐναντίβιον μαχέσασθαι.”

Ὣς φάτ’ Ἀθηναίη, ό δ’ ἐπείθετο, χαῖρε δὲ θυμῷ,
στῆ δ’ ἄρ’ ἐπὶ μἐλίης χαλκογλώχινος ἐρεισθείς. ²²5
ἡ δ’ ἄρα τὸν μὲν ἔλειπε, κιχήσατο δ’ Ἕκτορα δῖον
Δηϊφόβῳ έϊκυῖα δέμας καὶ ἀτειρέα φωνήν·
άγχοῦ δ’ ἱσταμένη ἔπεα πτερόεντα προσηύδα·
“ ἠθεῖ’, ἡ μάλα δή σε βιάζεται ὠκδς Ἀχιλλεύς,
άστυ πέρι Πριάμοιο ποσὶν ταχέεσσι διώκων· 230
ἀλλ’ άγε δὴ στέωμεν καὶ ἀλεξώμεσθα μένοντες.”

Τὴν δ’ αὖτε προσέειπε μέγας κορυθαίολος Ἕκτωρ·
“ Δηΐφοβ’, ή μέν μοι τὸ πόρος πολὺ φίλτατος ήσθα
γνωτῶν, οδς Ἑκάβη ἠδὲ Πρίαμος τέκε παῖδας·
νῦν δ’ ἔτι καὶ μᾶλλον νοέω φρεσὶ τιμήσασθαι, ²35
ὃς ἔτλης έμεΰ εἵνεκ’, ἐπεὶ ῖδες ὀφθαλμοῖσι,
τείχεος ἐξελθεῖν, ἄλλοι δ’ ἔντοσθε μένουσι.”

Τὸν δ’ αὖτε προσέειπε θεδ γλαυκῶπις Ἀθήνη·
“ ήθεῖ, ἦ μέν πολλὰ πατὴρ καὶ πότνια μήτηρ 1
λίσσονθ’ ἑξείης γουνούμενοι, ἀμφὶ δ’ ἑταῖροι, ²40
αὖθι μένεἰν· τοῖον γὰρ ὑποτρομέουσιν ἅπαντες·
ἀλλ’ ἐμὸς ἔνδοθι θυμὸς έτείρετο πένθεϊ λυγρῷ.
νῦν δ’ ῖθδς μεμαῶτε μαχώμεθα, μηδέ τι δούρων
ἔστω φειδωλή, ἵνα εἴδομεν εἴ κεν Ἀχιλλεὺς
νῶϊ κατακτείνας ἔναρα βροτόεντα φέρηται ²45
νῆας ἔπι γλαφυράς, v] κεν σῷ δουρὶ δαμήῃ.”

Ὣς φαμένη καὶ κερδοσύνῃ ἡγήσατ’ Ἀθήνη·

 

