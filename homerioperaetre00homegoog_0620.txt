7· οαςννιςικν H. 615

κτήματ’ ἐνὶ μεγάροισι γέρας θ’ ὅ τι δῆμος ἔδωκεν. 1'50
αὐτὰρ ἐμοὶ πομπὴν ὀτρύνετε πατρίδ’ ἱκέσθαι
θᾶσσον, ἐπεί δὴ δηθὰ φίλων άπο πήματα πάσχω.”

Ὣς εἰπὸν κατ’ ἀρ’ ἕζετ’ ἐπ’ ἐσχάρῃ ἐν κονίῃσι
πὰρ πυρί· οἱ δ’ ἀρα πάντες ἀκὴν ἐγένοντο σιωπῃ.
όφέ δὲ δή μετέειπε γέρων ἥρως Ἐχένηος,
ὃς δὴ Φαιήκων ἀνδρῶν προγενέστερος ἦεν
καὶ μύθοισι κέκαστο, παλαιά τε πολλά τε εἰδύς·

ὅ σφιν ἐϋφρονέων ἀγορήσατο καὶ μετέειπεν·

“ Ἀλκίνο’, οὗ μέν τοι τόδε κάλλιον οὐδὲ ἔοικε,
ξεῖνον μέν χαμαὶ ἧσθαι ἐπ’ ἐσχάρῃ ἐν κονίῃσιν·
οἱδε δέ σὸν μῦθον ποτιδέγμενοι ἰσχανόωνται.
ἀλλ’ ἀγε δὴ ξεῖνον μὲν ἐπί θρόνου ἀργυροήλου
εἷσον ἀναστήσας, σὺ δὲ κηρύκεσσι κέλευσον
οἶνον ἐπικρῆσαι, ἱνα καὶ Διί τερπικεραύνῳ
σπείσομεν, ὅς θ’ ἱκέτῃσιν ἀμ’ αἰδοίοισιν ὀπηδεῖ·
δόρπον δέ ξείνῳ ταμίη δότω ἔνδον ἐόντων.”

Αὐτὰρ ἐπεὶ τό γ’ ἀκουσ’ ἱερὸν μένος Ἀλκινόοιο,
χειρὸς ἐλὼν Ὀδυσῆα δαΐφρονα ποικιλομήτην
ὦρσεν ἀπ’ ἐσχαρόφιν καὶ ἐπὶ θρόνου είσε φαεινοῦ,
υἱὸν ἀναστήσας ἀγαπήνορα Λαοδάμαντα,
ὅς οἱ πλησίον ίζε, μάλιστα δέ μιν φιλέεσκε. Ι
χέρνιβα δ’ ἀμφίπολος προχόῳ ἐπέχευε φέρουσα
καλῇ χρυσείῃ, ὑπὲρ ἀργυρέοιο λέβητος,
νίψασθαι· παρὰ δέ ξεστὴν ἐτάνυσσε τράπεζαν.
σῖτον δ’ αἰδοίη ταμίη παρέθηκε φέρουσα,
εἴδατα πόλλ’ ἐπιθεῖσα, χαριζομένη παρεόντων.
αὐτὰρ ὁ πῖνε καὶ ἥσθε πολύτλας δῖος Ὀδυσσεύς·

’ καί τότε κήρυκα προσέφη μένος Ἀλκινόοιο·

“ Ποντόνοε, κρητῆρα κερασσάμενος μέθυ νεῖμον

πᾶσιν ἀνὰ μέγαρον, ἱνα καὶ Διὶ τερπικεραύνῳ

σπείσομεν, ὅς θ’ ἱκέτῃσιν ἀμ’ αἰδοίοισιν ότηδεῖ.”

 

