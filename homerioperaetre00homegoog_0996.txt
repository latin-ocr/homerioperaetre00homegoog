σιν Ανςωιιιις. 991

κισσῷ καί δάφνῃ πεπυκασμένος· αἱ δ’ ἀμ’ έποντο

νύμφαι, ό δ’ έξηγεῖτο· ,βρόμος δ’ ἔχεν ἄσπετον θλην. ιο
Καὶ σὺ μὲν οὕτω χαῖρε, πολυστάφυλ’ ῶ Διόνυσε·

δὸς δ’ ἡμᾶς χαίροντας ές ὥρας αὖτις ἱκέσθαι,

ἐκ δ’ αὕθ’ ῶράων εἰς τοὺς πολλοὺς ἐνιαυτούς,

XXVII.

Εἰς Ἀρτεμιν.

Ἀρτεμιν ἀείδω χρυσηλάκατον κελαδεινήν,
παρθένον αἰδοίην, ἐλαφηβόλον, ἰοχέαιραν,
αὐτοκασιγνήτην χρυσαόρου Ἀπόλλωνος,

ἣ κατ’ όρη σκιόεντα καὶ ἄκριας ἠνεμοέσσας
ἄγρῃ τερπομένη παγχρύσεα τόξα τιταίνει,
πέμπουσα στονόεντα βέλη· τρομέει δὲ κάρηνα
ὑψηλῶν ἀρέων, ’ἰαχεῖ δ’ έπι δάσκιος θλη

δεινὸν ὑπὸ κλαγγῆς θηρῶν, φρίσσει δέ τε γαῖα
πόντος τ’ ἰχθυόεις· ἡ δ’ ἄλκιμον ἦτορ ἔχουσα
πάντῃ ἐπιστρέφεται, θηρῶν ὀλέκουσα γενέθληντ
αὐτὰρ έπὴν τερφθῇ θηροσκόπος ἰοχέαιρα,
εὐφρήνῃ δὲ νόον, χολάσασ’ εὐκαμπέα τόξα,
ἔρχεται ές μέγα δῶμα κασιγνήτοιο φίλοιο,
Φοίβου Ἀπόλλωνος, Δελφῶν ές πίονα δῆμον,
Μουσῶν καὶ Χαρίτων καλὸν χορόν ἀρτυνέουσα.
ἔνθα κατακρεμάσασα παλίντονα τόξα καὶ ἰοὺς
ἡγεῖται, χαρίεντα περί χροὶ κόσμον ἔχουσα,
ἐξάρχουσα χορούς· οἰ δ’ ἀμβροσίην ὄπ’ ἰεῖσαι
ὑμνεῦσιν Λητὼ καλλίσφυρον, ῶς τέκε παῖδας
ἀθανάτων βουλῇ τε καί ἔργμασιν ἔξοχ’ ἀρίστους. ιο

Χαίρετε, τέκνα Διὸς καὶ Λητοῦς ἠϋκόμοιο·
αὐτὰρ έγῶν ὑμέων καὶ ἄλλης μνήσομ’ ἀοιδῆς.

 

