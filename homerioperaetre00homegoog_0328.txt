3 ,η 15. ιλιιαοΣ 0.

Αάτις δὲ δριμεῖα μάχη παρά νηυσὶν ἐτύχθη.
φαίης κ’ ἀκμῆτας καὶ ἀτειρέας ἀλλήλοισιν
ἄντεσθ’ ἓν πολέμῳ, ὧς ἐσσυμένως ἐμάχοντο.
τοῖσι δὲ μαρναμένοισιν ὅδ’ ἦν νόος· ἦτοι Ἀχαιοὶ
οὐκ ἔφασαν φεύξεσθαι ὑπὲκ κακοῦ, ἀλλ’ ὀλέεσθαι, τοο
Τρωσὶν δ’ ἔλπετο θυμὸς ἔνὶ στήθεσσιν ἑκάστου
νῆας ἐνιπρήσειν κτενέειν θ’ ἥρωας Ἀχαιούς.
οἱ μὲν τὰ φρονέοντες ἐφέστασαν ἀλλήλοισιν·
Ἕκτωρ δὲ πρύμνης νεὸς ήφατο ποντοπόροιο,
καλῆς ὠκυάλου, ἣ Πρωτεσίλαον ἔνεικεν 705
ἐς Τροίην, οὐδ’ αὖτις ἀπήγαγε πατρίδα γαῖαν.
τοῦ περ δὴ περὶ νηὸς Ἀχαιοί τε Τρῶές τε
δῄουν ἀλλήλους αὐτοσχεδόν· οὐδ’ άρα τοί γε
τόξων ἀϊκὰς ἀμφὶς μένον οὐδέ τ’ ἀκόντων,
ἀλλ’ οί γ’ ἐγγύθεν ἱστάμενοι, ἔνο θυμὸν ἔχοντες, γιο
ὀξέσι δὴ πελέκεσσι καὶ ἀξίνῃσι μάχοντο
καὶ ξίφεσιν μεγάλοισι καὶ ἔγχεσιν ἀμφιγύοισι.
πολλὰ δὲ φάσγανα κολδ μελάνδετα κωπήεντα
ἀλλα μὲν ἐκ χειρῶν χαμάδις πέσον, ἀλλα δ’ ἀπ’ ὤμων
ἀνδρῶν μαρναμένων· ῥέε δ’ αἵματι γαῖα μέλαινα. 715
Ἕκτωρ δὲ πρύμνηθεν ἐπεὶ λάβεν αιἰχί μεθίει,
ἄφλαστον μετὰ χερσὶν ἔχων, Τρωσὶν δὲ κέλευε·
“ οἴσετε πῦρ, ἄραδ’ αὐτοὶ ἀολλέες ὄρνυτ’ ἀϋτήν·
νῦν ἡμῖν πάντων Ζεὺς ἀξιον ἦμαρ ἔδωκε,
ιήας ἑλεῖν, σί δεῦρο θεῶν ἀέκητι μολοῦσαι 720

ἡμῖν πήματα πολλὰ θέσαν, κακότητι γερόντων,

οί μ’ ἐθέλοντα μάχεσθαι ἐπὶ πρύμνῃσι νέεσσιν

αὐτόν τ’ ἰσχανάασκον ἐρητύοντό τε λαόν·

ἀλλ’ εἰ δή ῥα τότε βλάπτε φρένας εὐρύοπα Ζεὺς

ἡμετέρας, νῦν αιἰτδς ἐποτρύνει καὶ ἀνόγει.” 725
Ὣς ἔφαθ’, οἱ δ’ ἀρα μᾶλλον ἔπ’ Ἀργείοισιν ὄρουσαν.

Αίας δ’ οὐκέτ’ ἔμιμνε· βιάζετο γὰρ βελέεσσιν·

 

