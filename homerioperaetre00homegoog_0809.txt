804 18. ΟΔΎΣΣΕΙΑΣ Σ.

ἐμπλείην κνίσης τε καὶ αἵματος· Ἀμφίνομος δέ

άρτους ἐκ κανέοιο δόω παρέθηκεν ἀείρας 120
καὶ δέπαϊ χρυσέῳ δειδίσκετο φώνησέν τε·

“ χαῖρε, πάτερ ὦ ξεῖνε· γένοιτό τοι ές περ ὀπίσσω
ὄλβος· ἀτάρ μὲν νῦν γε κακοῖς ἔχεαι πολέεσσι.”

Τὸν δ’ ἀπαμειβόμενος προσέφη πολύμητις Ὀδυσσεύς·
“Ἀμφίνομ’, ἦ μάλα μοι δοκέεις πεπνυμένος εἶναι· 1²5
τοίου γάρ καὶ πατρός, ἐπεί κλέος ἐσθλὸν ἄκουον,

Νῖσον Δουλιχιῆα ἐόν τ’ έμεν ἀφνειόν τε·

τοῦ σ’έκ φασι γενέσθαι, ἐπητῇ δ’ ἀνδρὶ ἔοικας.

τοῦνεκά τοι ἐρέω, σὺ δὲ σύνθεο καί μευ ἄκουσον·

ι οὐδὲν ἀκιδνότερον γαῖα τρέφει ἀνθρώποιο 130
πάντων ὅσσα τε γαῖαν ἐπι πνείει τε καὶ έρπει. ,

οὐ μὲν γάρ ποτέ φησι κακδυ πείσεσθαι ὀπίσσω, ·
ὄφρ’ ἀρετὴν παρέχωσι θεοὶ καὶ γούνατ’ όρόρη·

ἀλλ’ ὅτε δὴ καὶ λυγρὰ θεοὶ μάκαρες τελέσωσι,

καὶ τὰ φέρει ἀεκαζόμενος τετληότι θυμῷ. 135
τοῖος γὰρ νόος ἐστὶν ἐπιχθονίων ἀνθρώπων

οἶον ἐπ’ ἦμαρ άγῃσι πατὴρ ἀνδρῶν τε θεῶν τε.

καὶγὰρ ἐγό ποτ’ ἔμελλον έν ἀνδράσιν ὄλβιος εἶναι,
πολλὰ δ’ ἀτάσθαλ’ ἔρεξα βίη καὶ κάρτεϊ εἴκων,

πατρί τ’ ἐμῷ πίσυνος καὶ ἐμοῖσι κασιγνήτοισι. ¹40
τῷ μή τίς ποτε πάμπαν ἀνὴρ ἀθεμίστιος είη,

ἀλλ’ ό γε σιγῇ δῶρα θεῶν έχοι, ὅττι διδοῖεν.

οἷ’ ὁρόω μνηστῆρας ἀτάσθαλα μηχανόωντας,

κτήματα κείροντος καὶ ἀτιμάζοντας ἄκοιτιν

ἀνδρός, δν οὐκέτι φημὶ φίλων καὶ πατρίδος αἴης 145'
δηρὸν ἀπέσσεσθαι· μάλα δέ σχεδόν· ἀλλά σε δαίμων
οἴκαδ’ ὑπεξαγάγοι, μηδ’ ἀντιάσειας ἐκείνῳ,

ὁππότε νοστήσειε φίλην ἐς πατρίδα γαῖαν·

οὐ γὰρ ἀναιμωτί γε διακρινέεσθαι ἀίω
μνηστῆρας καὶ κεῖνον, ἐπεί κε μέλαθρον ὑπέλθη.” 15'0

 

