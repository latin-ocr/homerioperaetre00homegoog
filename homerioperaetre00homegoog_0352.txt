336 16. ιΛιΑΔοΣ Π.

καὶ Πέριμον Μεγάδην καὶ Ἐπίστορα καὶ Μελάνιππον, 695
αὐτὰρ ἔπειτ’ Ἔλασον καὶ Μούλιον ἠδὲ Πυλάρτην·
τοὺς έλεν· οἱ δ’ ἀλλοι φύγαδε μνώοντο ἕκαστος.
Ἔνθα κεν ὑψίπυλον Τροίην έλον υῐες Ἀχαιῶν
Πατρόκλου ὑπὸ χερσί· περιπρὸ γδρ ἔγχεϊ θῦεν·
εἰ μὴ Ἀπόλλων Φοῖβος ἐϋδμήτου έπὶ πύργου 700
έστη, τῷ όλοά φρονέων, Τρώεσσι δ’ ἀρήγων.
τρὶς μὶν ἐπ’ άγκῶνος βη τείχεος ύφηλαῖο
Πάτροκλος, τρὶς δ’ αὐτὸν ἀπεστυφέλιξεν Ἀπόλλων,
χείρεσσ’ ἀθανάτῃσι φαεινὴν ἀσπίδα νύσσων.
ἀλλ’ ὅτε δὴ τὸ τέταρτον ἐπέσσυτο δαίμονι ἶσος, 705
δεινὰ δ’ ὁμοκλήσας ἔπεα πτερόεντα προσηύδα·
“ χάζεο, διογενές Πατρόκλεες· ού νύ τοι αἶσα
οφ ὑπὸ δουρὶ πόλιν πέρθαι Τρώων ἀγερώχων, ’
οὐδ’ ὑπ’ Ἀχιλλῆος, ὅς περ σέο πολλδν ἀμείνων.”
Ὣς φάτο, Πάτροκλος δ’ ἀνεχάζετο πολλὸν ὀπίσσω, 710 ¹
μῆνιν ἀλευάμενος ἑκατηβόλου Ἀπόλλωνος.
Ἕκτωρ δ’ ἐν Σκαιῇσι πύλης έχε μώνυχας ίππους·
δίζε γὰρ ἠὲ μάχοιτο κατὰ κλόνον αδτις ἐλάσσας,
ἦ λαοὺς ές τεῖχος ὁμοκλήσειεν ἀλῆναι.
ταῦτ’ ἀρα οἱ φρονέοντι παρίστατο Φοῖβος Ἀπόλλων, 7¹5
ἀνέρι εἰσάμενος αἰζηῷ τε κρατερῷ τε,
Ἀσίῳ, δς μήτρως ἦν Ἕκτορος ἱπποδάμοιο,
αὐτοκασίγνητος Ἑκάβης, υἱδς δὲ Δύμαντος,
δς Φρυγίη ναίεσκε ῥοῇς ἔπι Σαγγαρίοιο·
τῷ μιν ἐεισάμενος προσέφη Διδς υἱὸς Ἀπόλλων· 720
“Ἕκτορ, τίπτε μάχης ἀποπαύεαι ,· οὐδέ τί σε χρή.
αἴθ’ ὅσον ἥσσων εἰμί, τόσον σέο φέρτερος είην·
τῷ κε τάχα στυγερῶς πολέμου ἀπερωήσειας.
ἀλλ’ ἀγε, Πατρόκλῳ ἔφεπε κρατερώνυχας ἵππους,
αί κέν πώς μιν έλης, δώῃ δέ τοι εὖχος Ἀπόλλων.” 725
Ὣς είπδυ δ μέν αὖτις ἔβη θεὸς ἀμ πόνον ἀνδρῶν,

 

