ιιι 7. ολτνςιιιλν H.

Ἀρήτη δ’ ὄνομ’ ἐστὶν ἐπώνυμον, ἐκ δὲ τοκήων

τῶν αὐτῶν οἵπερ τέκον Ἀλκίνοον βασιλῆα. 55
Ναυσίθοον μὲν πρῶτα Ποσειδάων ἐνοσίχθων

γείνατο καὶ Περίβοια, γυναικῶν εἶδος Ιιἰρίστη,

ὁπλοτάτη θυγάτηρ μεγαλήτορος Εὐρυμέδοντος,

ὅς ποθ’ ὑπερθύμοισι Γιγάντεσσιν· βασίλευεν.

ἀλλ’ ὁ μὲν ὤλεσε λαδν ἀτάσθαλον, ὤλετο δ’ αὐτός, 60
τῇ δὲ Ποσειδάων ἐμίγη, καὶ ἐγείνατο παῖδα

Ναυσίθοον μεγάθυμον, δς ἐν Φαίηξιν ἄνασσε·

Ναυσίθοος δ’ ἔτεκεν Ῥηξήνορά τ’ Ἀλκίνοόν τε.

τὸνμὲν ἄκουρον ἐόντα βάλ’ ἆργυρότοξος Ἀπόλλων
νυμφίον ἐν μεγάρῳ, μίαν οἴην παῖδα λιπόντα 65
Ἀρήτην· τήν δ’ ’Λλκίνοος ποιήσατ’ ἄκοιτιν,

καί μιν ἐτισ’ ὡς οὔτις ἐπὶ χθονὶ τίεται άλλη,

ὅσσαι νῦν γε γυναῖκες ὑπ’ ἀνδράσιν οἶκον ἔχουσιν. ’
ὣς κείνη περὶ κῆρι τετίμηταί τε καὶ ἐστιν

ἔκ τε φίλων παίδων ἐκ τ’ αι’ντοῢ Ἀλκινόοιο 70

καὶ λαῶν, οἵ μίν ῥα θεὸν ὣς εἰσορόωντες
δειδέχαται μύθοισιν, ὅτε στείχῃσ’ ιἰνδ άστυ.
οὐ μὲν γάρ τι νόου γε καὶ αὕτη δεύεται ἐσθλοῦ·
οἷσίν τ’ εὖ φρονέῃσι καὶ ἀνδράσι νείκεα λύει.
εἴ κέν τοι κείνη γε φίλα φρονέησ’ ἐνὶ θυμῷ, 75
ἐλπωρή τοι ἔπειτα φίλους ’τ’ ἰδέειν καὶ ἱκέσθαι
οἶκον ἐς ὑψόροφον καὶ σὴν ἐς πατρίδα γαῖαν.”
Ὣς ἄρα φωνήσασ’ ἀπέβη γλαυκῶπις Ἀθήνη
πόντον ἐπ’ ἀτρύγετον, λίπε δὲ Σχερίην ἐρατεινήν,
ἵκετο δ’ ἐς Μαραθῶνα καὶ εὐρυάγυιαν Ἀθήνην, 8ο
δῦνε δ’ Ἐρεχθῆος πυκινὸν δόμον. αὐτὰρ Ὀδυσσεὺς
Ἀλκινόου πρὸς δείματ’ ίε κλυτά· πολλὰ δέ οἱ κῆρ
ὥρμαιν’ ἱσταμένῳ, πρὶν χάλκεον ούδδν ἱκέσθαι.
ὥς τε γὰρ ἠελίου αἴγλη πέλεν ήέ σελήνης
δῶμα καθ’ ὑψερεφὲς μεγαλήτορος Ἀλκινόοιο. 85

 

