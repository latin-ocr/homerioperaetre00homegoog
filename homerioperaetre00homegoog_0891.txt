886 23· οΔυΣΣυιΑΣ ψ.

ἀθανάτοισι θεοῖσι, τοὶ οὐρανὸν εὐρὺν έχουσι, ι8ο
πᾶσι μάλ’ ἑξείης· θάνατος δέ μοι ἐξ ἁλὸς αὐτῷ
ἀβληχρὸς μάλα τοῖος ἐλεύσεται, ὅς κέ με πέφνη
γήρᾳ θπο λιπαρῷ ἀρημένον· ἀμφὶ δέ λαοὶ
ὄλβιοι ἔσσονται· τά δέ μοι φάτο πάντα τελεῖσθαι.”
Τὸν δ’ αὖτε προσέειπε περίφρων Πηνελόπεια· τ85
“ εἰ μὲν δὴ γῆράς γε θεοὶ τελέουσιν ἄρειον,
ἐλπωρή τοι ἔπειτα κακῶν ὑπάλυξιν ἔσεσθαι.”
Ὠς οἱ μὲν τοιαῦτα πρὸς ἀλλήλους ἀγόρευον·
τόφρα δ’ ἀρ’ Εὐρυνόμη τε ίδέ τροφὸς ἔντυον εὐνήν
ἐσθῆτος μαλακῆς, δαΐδων ὕπο λαμπομενάων. ²90
αὐτὰρ ἐπεὶ στόρεσαν πυκινὸν λέχος ἐγκονέουσαι,
γρηῢς μὲν κείουσα πάλιν οἶκόνδε βεβήκει,
τοῖσιν δ’ Εὐρυνόμη θαλαμηπόλος ἡγεμόνευεν
ἐρχομένοισι λέχοσδε, δάος μετὰ χερσὶν ἔχουσα·
ἐς θάλαμον δ’ ἀγαγοῦσα πάλιν κίεν. οἱ μὲν ἔπειτα ²95
ἀσπάσιοι λέκτροιο παλαιοῦ θεσμὸν ἵκοντο.
αὐτὰρ Τηλέμαχος καὶ βουκόλος ἠδέ συβώτης
παῦσαν ἄρ’ ὀρχηθμοῖο πόδας, παῦσαν δέ γυναῖκας,
αὐτοὶ δ’ εὐνάζοντο κατὰ μέγαρα σκιόεντα.
Τὼ δ’ ἐπεὶ οάν φιλότητος ἐταρπήτην ἐρατεινῆς, 300
τερπέσθην μύθοισι, πρὸς ἀλλήλους ἐνέποντε,
ἡ μὲν όσ’ ἐν μεγάροισιν ἀνέσχετο δῖα γυναικῶν,
ἀνδρῶν μνηστήρων ἐσορῶσ’ ἀΐδηλον ὅμιλον,
οἳ ἕθεν εἵνεκα πολλά, βόας καὶ ίφια μῆλα,
ἔσφαζον, πολλὸς δέ πίθων ἠφύσσετο οἶνος· 30⁵
αὐτὰρ ὁ διογενής Ὀδυσεὺς ὅσα κήδε’ ἔθηκεν
ἀνθρώποις ὅσα τ’ αὐτὸς ὀϊζύσας ἐμόγησε,
πάντ’ ἔλεγ’·Ι ή δ’ ἀρ’ ἐτέρπετ’ ἀκούουσ’, οὐδέ οἱ θπνος
πῖπτεν ἐπὶ βλεφάροισι πάρος καταλέξαι ἅπαντα.
Ἠρξατο δ’ ὡς πρῶτον Κίκονας δόρατ’, αὐτάρ ἔπειτα
ἦλθ’ ἐς Λωτοφάγων ἀνδρῶν πίειραν ἀρουραυ· 311 ·

λ

λ

 

