10. ολτννυιιν ιι. 673

Ὣς ἔφατ’, αύτάρ ἐγώ γε μετὰ φρεσὶ μερμήριξα,
σπασσάμενος τανύηκες ἆορ παχέος παρὰ μηροῦ,
τῷ οἶ ἀποτμήξας κεφαλήν οὖδάσδε πελάσσαι, 440v
καὶ πηῷ περ ἐόντι μάλα σχεδόν· ἀλλά μ’ ἑταῖροι
μειλιχίοις ἐπέεσσιν ἐρήτυον ἀλλοθεν ἄλλος·

“ Διογενές, τοῦτον μὲν ἐάσομεν, εί σὺ κελεύεις,
αὐτοῦ πδρ νηί τε μένειν καί νῆα ἔρυσθαι·
ἡμῖν δ’ ἡγεμόνευ’ ίερδ πρὸς δώματα Κίρκης.” 445

Ὣς φάμενοι παρὰ νηὸς ἆνήϊον ήδέ θαλάσσης.
ούδέ μὲν Εὐρύλοχος κοίλῃ παρὰ νηὶ λέλειπτο,
ἀλλ’ ἕπετ’· ἔδεισεν γάρ ἐμὴν ἔκπαγλον ἐνιπήν.

Τόφρα δέ τοὺς ἄλλους ἑτάρους ἐν δώμασι Κίρκη
ἐνδυκέως λοῦσέν τε καὶ ἔχρισεν λίπ’ ἐλαίῳ, 450
ἀμφὶ δ’ ἄρα χλαίνας ούλας βάλεν ἠδὲ χιτῶνας·
δαινυμένους δ’ εύ πάντας ἐφεύρομεν ἐν μεγάροισιν.

’ οἱ δ’ ἐπεὶ ἀλλήλους εἶδον φράσσαντό τ’ ἐσάντα,
κλαῖον ὀδυρόμενοι, περὶ δέ στεναχίζετο δῶμα.
ἡ δέ μευ άγχι στᾶσα προσηύδα δῖα θεάων· 455

“ [Διογενὲς Λαερτιάδη, πολυμήχαν’ Ὀδυσσεῢ,]
μηκέτι νῦν θαλερὸν γόον ὄρνυτε· οἴδα καὶ αὐτὴ
ἠμὲν ἀπ’ ἐν πόντῳ πάθετ’ ἀλγεα ἰχθυόεντι,
ἠδ’ ὅσ’ ἀνάρσιοι ἄνδρες ἐδηλήσαντ’ ἐπὶ χέρσου.
ἀλλ’ ἄγετ’ ἐσθίετε βρώμην καὶ πίνετε οἶνον, 460
είς ό κεν αύτις θυμὸν ἐνὶ στήθεσσι λάβητε,
οἷον ὅτε πρώτιστον ἐλείπετε πατρίδα γαῖαν
τρηχείης Ἰθάκης· νῦν δ’ ἀσκελέες καὶ ἀθυμοι,
αίέν άλης χαλεπῆς μεμνημένοι· ούδέ ποθ’ ύμῖν
θυμὸς ἐν εὐφροσύνῃ, ἐπεὶ ή μάλα πολλὰ πέπασθε.” 4δ5

Ὠς ἔφαθ’, ἡμῖν δ’ αὖτ’ ἐπεπείθετο θυμὸς ἀγήνωρ.
ἔνθα μέν ἤματα πάντα τελεσφόρον εἰς ἐνιαυτὸν
ἥμεθα, δαινύμενοι κρέα τ’ ἄσπετα καὶ μέθυ ἡδύ·
ἀλλ’ ὅτε δή ῤ’ ἐνιαυτὸς ἔην, περὶ δ’ ἔτραπον ὧροι,

Ζ

 

