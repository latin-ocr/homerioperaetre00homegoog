720 13. ΟΔΥΣΣΕΙΑΣ Ν.

ἀλλ’ ἄγεθ’, ὡς ἀν ε’γὼ εἴπω, πειθώμεθα πάντες·

πομπῆς μὲν παύσασθε βροτῶν, ὅτε κέν τις ίκηται

ἡμέτερον προτὶ ἄστυ· Ποσειδάωνι δὲ ταύρους

δώδεκα κεκριμένους ἱερεύσομεν, αί κ’ ἐλεήσῃ,

μηδ’ ἡμῖν περίμηκες ἄρος πόλει ἀμφικαλύψη.”
Ὣς ἔφαθ’ οί δ’ ἔδεισαν, ἑτοιμάσσαντο δέ ταύρους.

ὣς οἱ μέν ῥ’ εὔχοντο Ποσειδάωνι ἄνακτι

δήμου Φαιήκων ἡγήτορες ἠδὲ μέδοντες,

ἑσταότες περὶ βωμόν. ἀ δ’ ἔγρετο δῖος Ὀδυσσεὺς

εὕδων ἓν γαίῃ πατρωίη, οὐδέ μιν ἔγνω,

ἤδη δὴν ἀπεών· περὶ γὰρ θεὸς ἠέρα χεῦε

Παλλάς Ἀθηναίη, κούρη Διός, ἄφρο μιν αύτόν

ἄγνωστον τεύξειεν ἕκαστά τε μυθήσαιτο,

μή μιν πρὶν ἄλοχος γνοίη ἀστοί τε φίλοι τε,

πρὶν πᾶσαν μνηστῆρας ὑπερβασίην ἀποτῖσαι.

τούνεκ’ ἄρ’ ἀλλοειδέα φαινέσκετο πάντα ἄνακτι,

ἀΤίλαπιτοί τε διηνεκέες λιμένες τε πάνορμοι

πέτραι τ’ ἠλίβατοι καὶ δένδρεα τηλεθάοντα.

στῆ δ’ ἄρ’ ἀνοίξας καί ῥ’ είσιδε πατρίδα γαῖαν·

ᾤμωξέν τ’ ἄρ’ ἔπειτα καὶ δ πεπλήγετο μηρὼ

χερσὶ καταπρηνέσσ’, ὀλοφυρόμενος δ’ ἔπος ηὔδα·

“6 μοι ἐγώ, τέων αὖτε βροτῶν ἐς γαῖαν ἶκάνω,·

ἤ ῥ’ οί γ’ ὑβρισταί τε καὶ ἄγριοι οὐδὲ δίκαιοι,

ἦε φιλόξεινοι καί σφιν νόος ἐστὶ θεουδής,·

πῇ δὴ χρήματα πολλὰ φέρω τάδε ,· πῂ δὲ καὶ αὐτὸς

πλάζομαι ; αἵθ’ ὄφελον μεῖναι παρὰ Φαιήκεσσιν -

αὐτοῦ· ἐγὼ δέ κεν ἄλλον ὑπερμενέων βασιλήων

ἐξικόμην, ὅς κέν μ’ ἐφίλει καὶ ἔπεμπε νέεσθαι.

νῦν δ’ οὔτ’ ἀρ πη θέσθαι ἐπίσταμαι, οὐδὲ μὲν αὐτοῦ

καλλείψω, μή πός μοι ἕλωρ ἄλλοισι γένηται.

ἀι πόποι, οὐκ ἀρα πάντα νοήμονες οὐδὲ δίκαιοι

ἦσαν Φαιήκων ἡγήτορες ἠδὲ μέδοντες,

 

