18. ΟΔΎΣΣΕΙΑΣ Σ. 805

Ως φάτο, καὶ σπείσας ἔπιεν μελιηδέα οἴνου,
ἂψ δ’ ἐν χερσὶν ἔθηκε δέπας κοσμήτορι λαῶν.
αὐτὰρ ὁ βῆ διὰ δῶμα φίλον τετιημένος ήτορ,
νευστάζων κεφαλῇ· δῆ γὰρ κακὸν ὄσσετο θυμῷ.

ἀλλ’ οὐδ’ ἀς φύγε κῆρα· πέδησε δέ καὶ τὸν Ἀθήνη ι 55
Τηλεμάχου ὑπὸ χερσὶ καὶ ἔγχεϊ ἶφι δαμῆναι.
δή δ’ αὖτις κατ’ ἀρ’ ἕζετ’ ἐπὶ θρόνου ἔνθεν ἀνέστη.

Τῇ δ’ ἄρ’ ἐπὶ φρεσὶ θῆκε θεά γλαυκῶπις Ἀθήνη,
κούρῃ Ἰκαρίοιο, περίφρονι Πηνελοπείῃ,
μνηστήρεσσι φανῆναι, ὅπως πετάσειε μάλιστα 160
θυμὸν μνηστήρων ίδὲ τιμήεσσα γένοιτο
μάλλον πρὸς πόσιός τε καὶ υἱέος ῆ πάρος ῆεν.
ἀχρεῖον δ’ ἐγέλασσεν ἔπος τ’ ἔφατ’ ἔκ τ’ ὀνόμαζεν·
“ Εὐρυνόμη, θυμός μοι ἐέλδεται, ού τι πάρος γε,
μνηστήρεσσι φανῆναι, ἀπεχθομένοισί περ ἔμπης· 1⁶5
παιδὶ δέ κεν είποιμι ἔπος, τό κε κέρδιον είη,
μὴ πάντα μνηστῆρσιν ὑπερφιάλοισιν ὁμιλεῖν,
οἵ τ’ εύ μὲν βάζουσι, κακῶς δ’ ὄπιθεν φρονέουσι.”

Τήν δ’ αὖτ’ Εὐρυνόμη ταμίη πρὸς μῦθον ἔειπε·
“ ναὶ δή ταῦτάγε πάντα, τέκος, κατὰ μοῖραν ἔειπες. 170
ἀλλ’ ίθι καὶ οφ παιδὶ ἔπος φάο μηδ’ ἐπίκευθε,
χρῶτ’ ἀπονιψαμένη καὶ ἐπιχρίσασα παρειάς·
μηδ’ ούτω δακρύοισι πεφυρμένη ἀμφὶ πρόσωπα
ἔρχευ, ἐπεὶ κάκιον πενθήμεναι ἀκριτον αίεί.
ήδη μέν γάρ τοι ταῖς τηλίκος, δν σὺ μάλιστα 175
ήρῶ ἀθανάτοισι γενειήσαντα ίδέσθαι.”

Τῆν δ’ αὖτε προσέειπε περίφρων Πηνελόπεια·
“ Εὐρυνόμη, μὴ ταῦτα παραύδα, κηδομένη περ,
χρῶτ’ ἀπονίπτεσθαι καὶ ἐπιχρίεσθαι ἀλοιφῆ·
ἀγλαίην γὰρ ἐμοί γε θεοί, τοὶ Ὄλυμπον ἔχουσιν, 180
ὤλεσαν, ἐξ οὗ κεῖνος ἔβη κοίλης ἐνὶ νηυσίν.
ἀλλά μοι Αὐτονόην τε καὶ Ἱπποδάμειαν άνωχθι

 

