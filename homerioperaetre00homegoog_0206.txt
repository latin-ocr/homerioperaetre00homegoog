190 ιο.-ΙΛΙΑΔΟΣ K.

εὗδον, ὑπὸ κρασὶν δ’ ἔχον ἀσπίδας· έγχεα δέ σφιν
ὄρθ’ ἐπὶ σαυρωτῆρος έλήλατο, τῆλε δὲ χαλκὸς
λάμφ’ ὥς τε στεροπή πατρὸς Διός· αιίτδρ θ γ’ ἥρως
εὗδ’, ὑπὸ δ’ ἔστρωτο ῥινὸν βοὸς ἀγραύλοιο, 15⁵
αὐτὰρ-ὕπὸ κράτεσφι τάπης τετάνυστο φαεινός.
τὸν παρστδς ἀνέγειρε Γερήνιος ἱππότα Νέστωρ,
λὰξ ποδὶ κινήσας, ὥτρυνέ τε νείκεσέ τ’ ἀντην·
“ ἔγρεο, Τυδέος υἱέ· τί πάννυχον ύιτνον ἀωτεῖςς
οὐκ ἀίεις ὣς Τρῶες ἐπὶ θρωσμῷ πεδίοιο 160
ἥαται ἀγχι νεῶν, ὀλίγος δ’ ἔτι χῶρος ἐρύκει ,·”
Ὣς φάθ’, ὁ δ’ ἐξ ὕπνοιο μάλα κραιπνῶς ἀνόρουσε,
καί μιν φωνήσας έπεα πτερόεντα προσηύδα·
“ σχέτλιός ἐσσι, γεραιέ· σὺ μὲν πόνου ού ποτε λήγεις.
οὗ νυ καὶ άλλοι ἔασι νεύτεροι νῖες Ἀχαιῶν, ¹65
οἵ κεν ἔπειτα ἕκαστον ἐγείρειαν βασιλήων
πάντῃ ἐποιχόμενοι,· σὺ δ’ ἀμήχανός ἐσσι, γεραιέ.”
Τδν δ’ αὖτε προσέειπε Γερήνιος ἱππότα Νέστωρ·
“val δή ταῦτάγε πάντα, φίλος, κατὰ μοῖραν ἔειπες.
εἰσὶν μέν μοι παῖδες ἀμύμονες, εἰσὶ δὲ λαοὶ 170
καὶ πολέες, τῶν κέν τις ἐποιχόμενος καλέσειεν·
ἀλλὰ μάλα μεγάλη χρειὼ βεβίηκεν Ἀχαιούς.
νῦνγάρ δὴ πάντεσσιν ἐπὶ ξυροῦ ἵσταται ἀκμῆς
ἢ μάλα λυγρὸς ὄλεθρος Ἀχαιοῖς, ἠὲ βιῶναι.
ἀλλ’ ἴθι νῦν Αἴαντα ταχὺν καὶ Φυλέος υἱὸν 175
ἄνστησον-σὺ γάρ ἐσσι νεώτερος-εί μ’ ἐλεαίρεις.”
Ὣς φάθ’, ὁ δ’ ἀμφ’ ὤμοισιν ἑέσσατο δέρμα λέοντας
αἴθωνος μεγάλοιο ποδηνεκές, εἵλετο δ’ έγχος.
βῆ δ’ ἰέναι, τοὺς δ’ ένθεν ἀναστήσας ἀγεν ἥρως.
Οἱ δ’ ὅτε δή φυλάκεσσιν έν ἀγρομένοισιν ἔμιχθεν, 180
οὐδὲ μὲν εὕδοντας φυλάκων ἡγήτορας εὗραν,
ἀλλ’ ἐγρηγορτὶ σὺν τεύχεσιν ήατο πάντες.
ὡςδὲ κύνες περὶ μῆλα δυσωρήσωσιν έν αιἰλῆ

 

