ΟΔΥΣΣΕΙΑΣ Π.

Τηλεμάχου άναγυωρισμδς Ὀδυσσέως.

Τὼ δ’ αὖτ’ ἐν κλισίῃ Ὀδυσεὺς καὶ δῖος ὑφορβὸς

ἐντύνοντο ἄριστον ἀμ’ ἠοῖ, κηαμένω πῦρ,

ἔκπεμψάν τε νομῆας ἀμ’ ἀγρομένοισι σύεσσι·

Τηλέμαχον δὲ περίσσαινον κύνες ὑλακόμωροι,

ὀὐδ’ ὕλαον προσιόντα. νόησε δέ δῖος Ὀδυσσεὺς 5

σαίνοντάς τε κύνας, περί τε κτύπος ἦλθε ποδοΐίυ.

αἶφα δ’ ἀρ’ Εὔμαιον ἔπεα πτερόεντα προσηύδα·

“ Εὔμαι’, ἦ μάλα τίς τοι ἐλεύσεται ἐνθάδ’ ἑταῖρος

ἢ καὶ γνώριμος ἀλλος, ἐπεὶ κύνες οὐχ ὑλάουσιν,

ἀλλά περισσαίνουσι· ποδῶν δ’ ύπδ δοῦπον ἀκούω.” 10
Ού πω πᾶν είρητο ἔπος, ὅτε οἱ φίλος υίὸς

ἔστη ἐνὶ προθύροισι. ταφὼν δ’ ἀνόρουσε συβώτης,

ἔκ δ’ ἀρα οἱ χειρῶν πέσον ἄγγεα, τοῖς ἐπονεῖτο,

κιρνὰς αίθοπα οἶνον. ὁ δ’ ἀντίος ἦλθεν ἀνακτας,

κύσσε δέ μιν κεφαλήν τε καὶ ἄμφω φάεα καλά 15

χεῖράς τ’ ἀμφοτέρας· θαλερὸν δέ οἱ ἔκπεσε δάκρυ.

ὡς δέ πατὴρ δν παῖδα φίλα φρονέων ἀγαπάζῃ

ἐλθόντ’ ἐξ ἀπίης γαίης δεκάτῳ ἐνιαυτῷ,

μοῦνον τηλύγετον, τῷ ἐπ’ ἄλγεα πολλὰ μογήσῃ,

ὣς τότε Τηλέμαχον θεοειδέα δῖος ὑφορβὸς 20

πάντα κύσεν περιφύς, ὡς ἐκ θανάτοιο φυγόντα·

καί ῥ’ ὀλοφυρόμενος ἔπεα πτερόεντα προσηύδα·

“ ἦλθες, Τηλέμαχε, γλυκερὸν φάος· οὔ σ’ ἔτ’ ἐγαί γε

 

