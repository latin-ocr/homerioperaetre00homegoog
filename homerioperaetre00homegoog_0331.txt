16. ΙΛΙΑΔΟΣ Π. 315

έν νηυσὶν κέαται βεβλημένοι αιἰτόμενοί τε.

βέβληται μὲν ὀ Τυδείδης κρατερὸς Διομήδης,

οὔτασται δ’ Ὀδυσεὺς δουρικλυτὸς ἠδ’ Ἀγαμέμνων,

βέβληται δὲ καὶ Εὐρύπυλος κατὰ μηρὸν ὀϊστῷ.

τοὺς μέντ’ ἰητροὶ πολυφάρμακοι ἀμφιπένονται,

ἕλκε’ ἀκειόμενοι· σδ δ’ ἀμήχανος ἔπλεν, Ἀχιλλεῦ.

μὴέμέ γ’ οὖν οὗτός γε λάβοι χόλος, δν σὺ φυλάσσεις, 3ο

αἰναρέτη· τί σευ ἄλλος ὀνήσεται ὀψίγονός περ,

αί κε μὴ Ἀργείοισιν ἀεικέα λοιγὸν ἀμύνῃς ,·

νηλεές, οὐκ ἀρα σοίγε πατὴρ ήν ἱππότα Πηλεύς,

οὐδὲ Θέτις μήτηρ· γλαυκὴ δέ σε τίκτε θάλασσα

πέτραι τ’ ἠλίβατοι, ὅτι τοι νόος ἐστὶν ἀπηνής. · 35

εἰ δέ τινα φρεσὶ σῇσι θεοπροπίην ἀλεείνεις

καί τινά τοι πδρ Ζηνὸς ἐπέφραδε πότνια μήτηρ,

ἀλλ’ ἐμέ περ πρόες ὦχ’, ἅμα δ’ ἄλλον λαὸν ὄπασσον

Μυρμιδόνων, ήν ποό τι φόως Δαναοῖσι γένωμαι.

δὸς δέ μοι ὤμοιιν τδ αδ τεύχεα θωρηχθῆναι, ’ 4ο

αἴ κ’ ἐμὲ σοὶ ίσκαντες ἀπόσχωνται πολέμοιο

Τρῶες, ἀναπνεύσωσι δ’ Ἀρήϊοι υίες Ἀχαιῶν

τειρόμενοι· ὀλίγη δέ τ’ ἀνάπνευσις πολέμοιο. ’

ῥεῖα δέ κ’ ἀκμῆτες κεκμηότας ἀνδρας ἀϋτῇ

ὤσαιμεν προτί ἀστυ νεῶν όπο καί κλισιάων.” 45
Ὣς φάτο λισσόμενος μέγα νήπιος· ήγὰρ ἔμελλεν

ot αὐτῷ θάνατόν τε κακὸν καὶ κῆρα λιτέσθαι.

τὸν δὲ μέγ’ ὀχθήσας προσέφη πόδας ὠκὺς Ἀχιλλεύς·

“ὥ μοι, διογενὲς Πατρόκλεες, οἶον ἔειπες·

οὔτε θεοπροπίης ἐμπάζομαι, ἥν τινα οἶδα, 50

οὔτε τί μοι πὰρ Ζηνὸς έπέφραδε πότνια μήτηρ·

ἀλλά τόδ’ αἰνὸν ἀχος κραδίην καὶ θυμὸν ἱκάνει,

ὁππότε δὴ τὸν ὀμοίον ἀνήρ ἐθέλῃσιν ἀμέρσαι

καὶ γέρας ἀφ’ ἀφελέσθαι, ὅτε κράτεϊ προβεβήκῃ·

αἰνὸν όχος τό μοί ἐστιν, ἐπεὶ πάθον ἄλγεα θυμῷ. 55

 

