132 7. ΙΛΙΑΔΟΣ Η; ¹

Ὧς εἰπὼν παρέπεισεν ἀδελφειοῦ φρένας ἥρως ιὀο
αἴσιμα παρειπών, δ δ’ ἐπείθετο· τοῦ μὲν ἔπειτα
γηθόσυνοι θεράποντες ἀπ’ ὤμων τεύχε’ ἕλοντο·

Νέστωρ δ’ Ἀργείοισιν ἀνίστατο καὶ μετέειπεν·

“θι πόποι, ή μέγα πένθος Ἀχαιίδα γαῖαν ἱκάνει.

ή κε μεγ’ οἰμώξειε γέρων ἱππηλάτα Πηλεός, 125
ἐσθλὸς Μυρμιδόνων βουληφόρος ἠδ’ ἀγορητής,

ὅς ποτέ μ’ εἰρόμενος μέγ’ ἐγήθεεν ῷ ἐνὶ οίκιρ,

πάντων Ἀργείων ἐρέων γενεήν τε τόκον τε.

τοὺς νῦν εί πτώσσοντας ὑφ’ Ἕκτορι πάντας άκοόσαι,
πολλά κεν ἀθανάτοισι φίλας ἀνά χεῖρας ἀείραι, ¹30
θυμὸν ἀπὸ μελέων δῦναι δόμον Ἀϊδος είσω. ’

αί γάρ, Ζεΰ τε πάτερ καὶ Ἀθηναίη καὶ Ἀπολλον,

ἡβῷμ’ ὡς ὅτ’ ἐπ’ ὠκυρόῳ Κελάδοντι μάχοντο

ἀγρόμενοι Πύλιοί τε καὶ Ἀρκάδες ἐγχεσίμωροι,

Φειᾶς πάρ τείχεσσιν, Ἰαρδάνου ἀμφὶ ῥέεθρα. ι’35
τοῖσι δ’ Ἐρευθαλίων πρόμος ίστατο, ίσόθεος φώς,

τεύχε’ ἔχων ὤμοισιν Ἀρηϊθόοιο ἀνακτος,

δίου Ἀρηϊθόου, τὸν ἐπίκλησιν κορυνήτην

ἀνδρες κίκλησκον καλλίζωνοί τε γυναῖκες,

οὕνεκ’ ἀρ’ οὐ τόξοισι μαχέσκετο δουρί τε μακρῷ, 140
ἀλλὰ σιδηρείῃ κορώνη ῥήγνυσκε φάλαγγας.

τὸν Λυκόοργος ἔπεφνε δόλῳ, οὔτι κράτεί γε,

στεινωπῷ ἐν όδῷ, ὅθ’ ἀρ’ οὐ κορόνη οί ὄλεθρον

χραῖσμε σιδηρείη· πρὶν γὰρ Λυκόοργος ὑποφθὰς

δουρὶ μέσον περόνησεν, ό δ’ θπτιος οὔδει ἐρείσθη· ¹4⁵
τεύχεα δ’ ἐξενάριξε, τά οἱ πόρε χάλκεος Ἀρης.

καὶ τά μέν αὐτὸς ἔπειτα φόρει μετὰ μῶλον Ἀρηος·
αὐτὰρ ἐπεὶ Λυκόοργος ἐνὶ μεγάροισιν ἐγήρα,

δῶκε δ’ Ἐρευθαλίωνι φίλῳ θεράποντι φορῆναι·

τοῦ ὅ γε τεύχε’ ἔχων προκαλίζετο πάντας ἀρίστους, 150
οἱ δέ μάλ’ ἐτρόμεον καὶ ἐδείδισαν, οθδέ τις ἔτλη· ’

 

