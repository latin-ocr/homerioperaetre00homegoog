618 7. οΔυΣΣΕιΑΣ H.

ναίει ἐϋπλόκαμος, δεινή θεός· ούδέ τις αὐτῇ
μίσγεται οὔτε θεῶν ούτε θνητῶν ἀνθρώπων.

ἀλλ’ ἐμὲ τὸν δύστηνον ἐφέστιον ήγαγε δαίμων
οἶον, ἐπεί μοι νῆα θοήν ἀργῆτι κεραυνῷ

Ζεὺς έλσας ἐκέασσε μέσῳ ἐνὶ οἴνοπι πόντῳ.

ἐνθ’ ἀλλοι μὲν πάντες ἀπέφθιθεν ἐσθλοὶ ἑταῖροι,
αὐτὰρ ἐγάι τρόπιν ἀγκὰς ἑλὼν νεὸς ἀμφιελίσσης
ἐννῆμαρ φερόμην· δεκάτῃ δέ με νυκτὶ μελαίνῃ
νήσου ἐς Ὠγυγίην πέλασαν θεοί, ἔνθα Καλυψὼ
ναίει ἐϋπλόκαμος, δεινή θεός, ἥ με λαβοῦσα
ἐνδυκέως ἐφίλει τε καὶ ἔτρεφεν ἠδὲ ἔφασκε
θήσειν ἀθάνατον καὶ ἀγήρων ἤματα πάντα·

ἀλλ’ ἐμὸν ού ποτε θυμὸν ἐνὶ στήθεσσιν ἔπειθεν.
ἔνθα μέν ἑπτάετες μένον ἔμπεδον, εἵματα δ’ αἰεὶ
δάκρυσι δεύεσκον, τό μοι ἄμβροτα δῶκε Καλυψώ·
ἀλλ’ ὅτε δή ὄγδοόν μοι ἐπιπλόμενον έτος ήλθε,
καὶ τότε δή μ’ ἐκέλευσεν ἐποτρύνουσα νέεσθαι
Ζηνὸς ὑπ’ ἀγγελίης, ἢ καὶ νόος ἐτράπετ’ αὐτῆς.
πέμπε δ’ ἐπὶ σχεδίης πολυδέσμου, πολλὰ δ’ ἔδωκε,
σῖτον καὶ μέθυ ἡδύ, καὶ ἄμβροτα εἵματα ἕσσεν,
ούρον δέ προέηκεν ἀπήμονά τε λιαρόν τε.

ἑπτὰδὲ καὶ δέκα μὲν πλέον ἤματα ποντοπορεύων,
ὀκτωκαιδεκάτῃ δ’ ἐφάνη ὄρεα σκιόεντα

γαίης ὑμετέρης, γήθησε δέ μοι φίλον ήτορ
δυσμόρῳ· ή γὰρ ἔμελλον έτι ξυνέσεσθαι ἀϊζυῖ 270
πολλῇ, τήν μοι ἐπῶρσε Ποσειδάων ἐνοσίχθων,

ός μοι ἐφορμήσας ἀνέμους κατέδησε κελεύθου,

, ὤρινεν δέ θάλασσαν ἀθέσφατον, οὐδέ τι κῦμα

εία ἐπὶ σχεδίης ἀδινὰ στενάχοντα φέρεσθαι.
τήν μὲν ἔπειτα θύελλα διεσκέδασ’· αύτδιρ ἐγώ γε 27⁵

νηχόμενος τόδε λαῖτμα διέτμαγον, ὄφρα με γαίῃ
ὑμετέρῃ ἐπέλασσε φέρων ἄνεμός τε καὶ ὕδωρ.

 

