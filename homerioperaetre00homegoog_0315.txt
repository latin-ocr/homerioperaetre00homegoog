15. ΙΛΙΑΔΟΣ Os 299

τάρβησαν, πᾶσιν δέ παραὶ ποσὶ κάππεσε θυμός. τθο

Τοῖσι δ’ ἔπειτ’ ἀγόρευε Θόας, Ἀνδραίμονος υἱός,
Αἰτωλῶν ὄχ’ ἀριστος, ἐπιστάμενος μὲν άκοντι,
ἐσθλὸς δ’ ἐν σταδίῃ· ἀγορῇ δέ ἑ παῦροι Ἀχαιῶν
νίκων, ὁππότε κοῦροι ἐρίσσειαν περὶ μόθων·

ό σφιν ἐϋφρονέων ἀγορήσατο καὶ μετέειπεν· 285
“θι πόποι, ή μέγα θαῦμα τόδ’ ὀφθαλμοῖσιν ὁρῶμαι,

οἷον δή αὖτ’ ἐξαῦτις ἀνέστη κῆρας ἀλύξας

Ἕκτωρ· ή θήν μιν μάλα ἔλπετο θυμὸς ἑκάστου

χερσὶν ὑπ’ Αἴαντος θανέειν Τελαμωνιάδαο.

ἀλλά τις αδτε θεῶν ἐρρύσατο καὶ ἐσάωσεν ²90
Ἕκτορ’, δ δή πολλῶν Δαναῶν ύπδ γούνατ’ ἔλυσεν,

ῶς καὶ νῦν ἔσσεσθαι ὀίομαι· οὗ γδρ ἀτερ γε

Ζηνὸς ἐριγδούπου πρόμος ἵσταται ῶδε μενοινῶν.

ἀλλ’ ἄγεθ’, ῶς ἂν ἐγὼν είπω, πειθόμεθα πάντες.

πληθὺν μὲν ποτὶ νῆας ἀνώξομεν ἀπονέεσθαι· ²9⁵
αὐτοὶ δ’, όσσοι ἀριστοι ἐνὶ στρατῷ εθχόμεθ’ εἶναι,
στήομεν, εί κεν πρῶτον ἐρύξομεν ἀντιάσαντες,

δούρατ’ ἀνασχόμενοι· τόνδ’ οίω καὶ μεμαῶτα

θυμῷ δείσεσθαι Δαναῶν καταδῦναι όμιλον.”

Ὠς ἔφαθ’, οἱ δ’ άρα τοῦ μάλα μέν κλύον ἠδ’ ἐπύθοντο·
οἱ μέν ἄρ’ ἀμφ’ Αἴαντα καὶ Ἰδομενῆα άνακτα, 301
Τεῦκρον Μηριόνην τε Μέγην τ’, ἀτάλαντον Ἀρηῖ,
ὑσμίνην ἤρτυνον, ἀριστῆας καλέσαντες,

Ἕκτορι καὶ Τρώεσσιν ἐναντίον· αὐτὰρ ὀπίσσω
ἡ πληθὺς ἐπὶ νῆας Ἀχαιῶν ἀπονέοντο. 305

Τρῶες δὲ προύτυψαν ἀολλέες, ήρχε δ’ ἀρ’ Ἕκτωρ
μακρὰ βιβάς· πρόσθεν δὲ κί’ αιἰτοΰ Φοῖβος Ἀπόλλων
εἱμένος ὤμοιιν νεφέλην, ἔχε δ’ αἰγίδα θοῦριν,
δεινήν ἀμφιδάσειαν ἀριπρεπέ’, ἣν ἀρα χαλκεὺς
Ἥφαιστος Διὶ δῶκε φορήμεναι ἐς φόβον ἀνδρῶν· 3¹0
τήν ἀρ’ ό γ’ ἐν χείρεσσιν ἔχων ἡγήσατο λαῶν.

L5

 

