604 6. ΟΔῪΣΣΕΙΑΣ Ζ.

εἶδός τε μέγεθός τε φυήν τ’ ἄγχιστα ἐίσκω·

εί δέ τίς ἐσσι βροτῶν, τοὶ ἐπὶ χθονὶ ναιετάουσι,
τρισμάκαρες μὲν σοί γε πατὴρ καί πότνια μήτηρ,
τρισμάκαρες δέ κασίγνητοι· μάλα πού σφισι θυμὸς 1⁵5
αίέν ἐΰφροσύνησιν ἰαίνεται εἵνεκα σεῖο,

λευσσόντων τοιόνδε θάλος χορὸν εἰσοιχνεῦσαν.

κεῖνος δ’ αὖ περὶ κῆρι μακάρτατος ἔξοχον ἄλλων,

ὅς κέ σ’ ἐέδνοισι βρίσας οἶκόνδ’ ἀγάγηται.

ού γάρ πω τοιοῦτον ἐγὼ ίδον ὀφθαλμοῖσιν, 160
οὔτ’ ἄνδρ’ ούτε γυναῖκα· σέβας μ’ ἔχει εἰσορόωντα.
Δήλῳ δή ποτε τοῖον ’Λπόλλωνος παρὰ βωμῷ

φοίνικος νέον ἔρνος ἀνερχόμενον ἐνόησα·

ἦλθον γὰρ καὶ κεῖσε, πολὺς δέ μοι ἕσπετο λαδς

τήν ὁδὸν ᾖ δη ἔμελλεν ἐμοὶ κακὰ κήδε’ ἔσεσθαι. 1⁶5
ὣς δ’ αύτως καὶ κεῖνο ἰδὼν ἐτεθήπεα θυμῷ

δήν, ἐπεὶ ού πω τοῖον ἀνήλυθεν ἐκ δόρυ γαίης,

ὣς σέ, γύναι, ἄγαμαί τε τέθηπά τε δείδιά τ’ αίνῶς
γούνων ἅψασθαι· χαλεπὸν δέ με πένθος ἱκάνει.

χθιζὸς ἐεικοστῷ φύγον ἤματι οἴνοπα πόντον· 170
τόφρα δέ μ’ αἰεί κῦμ’ ἐφόρει κραιπναί τε θύελλαι

νήσου ἀπ’ Ὠγυγίης· νῦν δ’ ἐνθάδε κάββαλε δαίμων,
όφρα τί που καὶ τῇδε πάθω κακόν· ού γὰρ ὀίω

παύσεσθ’, ἀλλ’ ἐτι πολλὰ θεοὶ τελέουσι πάροιθεν.

ἀλλά, άνασσ’, ἐλέαιρε· σὲ γὰρ κακὰ πολλὰ μογήσας 175
ἐς πρώτην ἱκόμην, τῶν δ’ ἄλλων ού τινα οἶδα

ἆνθρόπων, οἳ τήνδε πόλιν καί γαῖαν ἔχουσιν.

ἄστυ δέ μοι δεῖξον, δὸς δέ ῥάκος ἀμφιβαλέσθαι,

εί τί που είλυμα σπείρων ἔχες ἐνθάδ’ ίοῢσα.

σοὶ δὲ θεοὶ τόσα δοῖεν ὅσα φρεσὶ σῇσι μενοινᾷς, 180
ἄνδρα τε καὶ οἶκον καὶ ὁμοφροσύνην ὀπάσειαν

ἐσθλήν· ού μὲν γὰρ τοῦ γε κρεῖσσον καὶ ἄρειον,

ἢ ὅθ’ ὁμοφρονέοντε νοήμασιν οἶκον ἔχητον

 

