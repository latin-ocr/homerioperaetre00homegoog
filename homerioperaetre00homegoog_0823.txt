818 19. ΟΔΎΣΣΕΙΑΣ Τ.

μνησαμένῳ· μάλα δ’ είμὶ πολύπονος· ούδέ τί με χρὴ
οἴκῳ ἐν ἀλλοτρίῳ γοόωντά τε μυρόμενόν τε
ἧσθαι, ἐπεὶ κάκιον πενθήμεναι ἄκριτον αίεί· 120
μή τίς μοι δμῳῶν νεμεσήσεται, ήέ σύγ’ αὐτή,
φῇ δέ δακρυπλώειν βεβαρηότα με φρένας οίνῳ.”

Τδν δ’ ἠμείβετ’ ἔπειτα περίφρων Πηνελόπεια·
“ ξεῖν’, ἦ τοι μέν ἐμὴν ἀρετὴν εἶδός τε δέμας τε
ὤλεσαν ἀθάνατοι, ὅτε Ἴλιον εἰσανέβαινον ¹²5
Ἀργεῖοι, μετὰ τοῖσι δ’ ἐμὸς πόσις ᾖεν Ὀδυσσεύς.
εί κεῖνός γ’ ἐλθὼν τὸν ἐμὸν βίον ἀμφιπολεύοι,
μεῖζόν κε κλέος εἴη ε’μδν καὶ κάλλιον οὑτω.
νῦν δ’ ἄχομαι· τόσα γάρ μοι ἐπέσσευεν κακδ δαίμων.
ὅσσοι γὰρ νήσοισιν ἐπικρατέουσιν ἀριστοι, 130
Δουλιχίῳ τε Σάμῃ τε καὶ ὑλήεντι Ζακύνθῳ,
οἵ τ’ αὐτὴν Ἰθάκην εὐδείελον ἀμφινέμονται,
οἵ μ’ ἀεκαζομένην μνῶνται, τρύχουσι δέ οἶκον.
τῳ οὔτε ξείνων ἐμπάζομαι οὔθ’ ἱκετάων
οὔτε τι κηρύκων, οδ δημιοεργοὶ έασιν· 135
ἀλλ’ Ὀδυσῆ ποθέουσα φίλον κατατήκομαι ήτορ.
οἱ δέ γάμον σπεύδουσιν· ἐγὼ δέ δόλους τολυπεύω.
φᾶρος μέν μοι πρῶτον ἐνέπνευσε φρεσὶ δαίμων
στησαμένῃ μέγαν ἱστὸν ἐνί μεγάροισιν ὑφαίνειν,
λεπτὸν καὶ περίμετρον· ἄφαρ δ’ αὐτοῖς μετέειπον· ¹40
ίκοῦροι, ἐμοὶ μνηστῆρες, ἐπεὶ θάνε δῖος Ὀδυσσεύς,
μίμνετ’ ἐπειγόμενοι τάν ἐμδν γάμον, είς ό κε φάρος
ἐκτελέσω, μή μοι μεταμώνια νήματ’ ὄληται,

Λαέρτῃ ήρωϊ ταφήϊον, είς ὅτε κέν μιν

μοῖρ’ ὀλοὴ καθέλῃσι τανηλεγέος θανάτοιο· ¹45
μή τίς μοι κατὰ δῆμον Ἀχαιϊάδων νεμεσήσῃ,

αἵ κεν ἀτερ σπείρου κήτοι πολλὰ κτεατίσσας.’

ὣς ἐφάμην, τοῖσιν δ’ ἐπεπείθετο θυμὸς ἀγήνωρ.

ἔνθα καὶ ἠματίη μὲν ὑφαίνεσκον μέγαν ἱστόν,

 

