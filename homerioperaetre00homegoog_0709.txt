704 ια. ΟΔΎΣΣΕΙΑΣ Μ.

ἥμεθα· τήν δ’ άνεμός τε κυβερνήτης τ’ ίθυνε.
δὴ τότ’ ἐγὼν ἑτάροισι μετηύδων ἀχνύμενος κῆρ’,

((Ὠ φίλοι, οὐγὰρ χρὴ ἑνα ἴδμεναι οὐδὲ δύ’ οῖους
θέσφαθ’ ά μοι Κίρκη μυθήσατο, δῖαθεάων· 155
ἀλλ’ ἐρέω μὲν ἐγόν, ἵνα εἰδότες ἤ κε θάνωμεν
ἥ κεν ἀλευάμενοι θάνατον καὶ κῆρα φύγοιμεν.

Σειρήνων μὲν πρῶτον ἀνώγει θεσπεσιάων

φθόγγον ἀλεύασθαι καὶ λειμῶν’ ἀνθεμόεντα.

οῖον ἔμ’ ήνιύγει ὄπ’ ἀκουέμεν· ἀλλά με δεσμῷ 160
δήσατ’ ἐν ἀργαλέῳ, ὄφρ’ ἐμπεδον αὐτόθι μίμνω,

ὀρθὸν ἐν ἱστοπέδῃ, ἐκ δ’ αὐτοῦ πείρατ’ άνήφθω.

εἱ δέ κε λίσσωμαι ὑμέας λῦσαί τε κελεύω,

ὑμεῖς δέ πλεόνεσσι τότ’ ἐν δεσμοῖσι πιέζειν.”

Ἦ τοι ἐγὼ τὰ ἕκαστα λέγων ἑτάροισι πίφαυσκον· τίη
τόφρα δέ καρπαλίμως ἐξίκετο νηῦς εύεργής
νῆσον Σειρήνοιϊν· ἔπειγε γὰρ οὖρος ἀπήμων.
αὐτίκ’ ἔπειτ’ ἄνεμος μὲν ἐπαύσατο ἠδὲ γαλήνη
ἔπλετο νηνεμίη, κοίμησε δὲ κύματα δαίμων.
ἀνστάντες δ’ ἐταροι νεὸς ἱστία μηρύσαντο, ¹70
καὶ τὰ μὲν ἐν νηὶ γλαφυρῇ βάλον, οἱ δ’ ἐπ’ ἐρετμὰ
ἑζόμενοι λεύκαινον ὕδωρ ξεστῇς ἐλάτῃσιν.
αὐτὰρ ἐγὼ κηροῖο μέγαν τροχὸν όξέι· χαλκῷ
τυτθὰ διατμήξας χερσὶ στιβαρῇσι πίεζον.
αἶψα δ’ ἰαίνετο κηρός, ἐπεὶ κέλετο μεγάλη ἱς 175
Ἠελίου τ’ αὐγὴ Ὑπεριονίδαο ἄνακτος·
ἑξείης δ’ ἑτάροισιν ἐπ’ οὔατα πᾶσιν ἄλειψα.
οἱ δ’ ἐν νηί μ’ ἔδησαν ὁμοῦ χεῖράς τε πόδας τε
ὀρθὸν ἐν ἱστοπέδῃ, ἐκ δ’ αὐτοῦ πείρατ’ άνῆπτον·
αὐτοὶ δ’ ἑζόμενοι πολιὴν άλα τύπτον ἐρετμοῖς. 180
ἀλλ’ ὅτε τόσσον ἆπήν ὅσσον τε γέγωνε βοήσας,
ῥίμφα διώκοντες, τας δ’ ού λάθεν ὠκύαλος νηῦς
ἐγγύθεν ὀρνυμένη, λιγυρὴν δ’ ἔντυνον ἀοιδήν·

 

