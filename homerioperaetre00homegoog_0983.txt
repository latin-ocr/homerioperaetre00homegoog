978 ΥΜΝΟΙ.

φασίν τοι νύμφης καλυκώπιδος ἔκγονον εἶναι,

αδ τόδε ναιετάουσιν ὄρος καταειμένον ὕλῃ. ²85

εἰ δέ κεν ἐξείπῃς καί ἐπεύξεαι ἄφρονι θυμῷ,

ἐν φιλότητι μιγῆναι ἐϋστεφάνῳ Κυθερείῃ,

Ζεύς σε χολωσάμενος βαλέει ψολόεντι κεραυνῷ.

είρηταί τοι πάντα· σὺ δέ φρεσί σῇσι νοήσας

ἴσχεο μηδ’ ὀνόμαινε, θεῶν δ’ ἐποπίζεο μῆνιν. ²90
Ὣς είποΰσ”ή“ι“ξε πρδς οὐρανὸν ἠνεμόεντα.
Χαῖρε, θεά, Κύπροιο ἐϋκτιμένης μεδέουσα· .

σεῦ δ’ ἐγὼ ἀρξόμενος μεταβήσομαι ἀλλον ἐς ὕμνον.

Vl.

Εἰς Ἀφροδίτην.

Αίδοίην χρυσοστέφανον καλὴν Ἀφροδίτην
ᾄσομαι, ή πάσης Κύπρου κρήδεμνα λέλογχεν
εἰναλίης, όθι μιν Ζεφύρου μένος ύγρδν ἀέντος
ἤνεικεν κατὰ κῦμα πολυφλοίσβοιο θαλάσσης
ἀφρῷ ένι μαλακῷ· τήν δέ χρυσάμπυκες Ὧραι 5
δέξαντ’ ἀσπασίως, περὶ δ’ ἄμβροτα εἵματα ἔσσαν,
κρατὶ δ’ ἐπ’ ἀθανάτῳ στεφάνην εὔτυκτον έθηκαν
καλὴν χρυσείην, ἐν δὲ τρητοῖσι λοβοῖσιν
ἄνθεμ’ ὀρειχάλκου χρυσοῖό τε τιμήεντος,
δειρῇ δ’ ἀμφ’ ἁπαλῇ καὶ στήθεσιν ἀργυφέοισιν ιο
ὅρμοισι χρυσέοισιν ἐκόσμεον, οἷσί περ αὐτοὶ
Ὧραι κοσμείσθην χρυσάμπυκες, ὁππότ’ ίοιεν
ἐς χορδν ἱμερόεντα θεῶν καί δόματα πατρός.
αὐτὰρ ἐπεὶ δὴ πάντα περὶ χροὶ κόσμον ἔθηκαν,

ι84 ἔγγονον codd.; corr. Barnea. 290 ὀνόμηνε codd. ; corr.
Hermann. VI. 9ἐνθεμ’ p.

 

