442 22. ΙΛΙΑΔΟΣ Χ.

πρόφρονι μυθέομαι, ἐθέλω δέ τοι ἤπιος εἶναι·

ἔρξον ὅπῃ δή τοι νόος ἔπλετο, μηδέ τ’ ἐράει.” 185
Ὣς εἰπὼν ὤτρυνε πάρος μεμαυῖαν Ἀθήνην·

βῆ δέ κατ’ Οὐλύμποιο καρήνων ἀίξασα.

Ἕκτορα δ’ ἀσπερχὲς κλονέων ἔφεπ’ ὠκὺς Ἀχιλλεύς.
ὣς δ’ ὅτε νεβρὸν ὄρεσφι κύων ἐλάφοιο δίηται,
ὄρσας έξ εὐνῆς, διά τ’ ἀγκεαικαὶ διδ βήσσας· 190
τδν δ’ εί πέρ τε λάθῃσι καταπτήξας ύπδ θάμνῳ,

ἀλλά τ’ ἀνιχνεύων θέει ἔμπεδον, ὄφρα κεν εὕρῃ·

ὣς Ἕκτωρ οὐ λῆθε ποδάκεο Πηλείωναι

ὁσσάκι δ’ ὁρμήσειε πυλάων Δαρδανιάων

ἀντίον ἀΐξασθαι ἐϋδμήτους ύπδ πύργους,

εἶπάς οἱ καθύπερθεν ἀλάλκοιεν βελέεσσι,

τοσσάκι μιν προπάροιθεν ἀποστρέψασκε παραφθὰς

πρὸς πεδίον· αὐτὸς δέ ποτὶ πτόλιος πέτετ’ αἰεί.

ὡς δ’ ἐν ὀνείρῳ οὐ δύναται φεύγοντα διώκειν·

οὔτ’ ἄρ’ ὁ τὸν δύναται ὑποφεύγειν οὗθ’ ὁ διώκειν· 200
ὣς ὁ τὸν οὐ δύνατο μάρψαι ποσίν, οὐδ’ ὃς ἀλύξαι.

πῶς δέ κεν Ἕκτωρ κῆρας ὑπεξέφυγεν θανάτοιο,

εἰ μή οἱ πύματόν τε καὶ ὕστατον ἤντετ’ Ἀπόλλων
ἐγγύθεν, ὅς οἱ ἐπῶρσε μένος λαιψηρά τε γοῦνα ,·

λαοῖσιν δ’ ἀνένευε καρήατι δῖος Ἀχιλλεύς, ²0⁵
οὐδ’ ἐα ἱέμεναι ἐπὶ Ἕκτορι πικρὰ βέλεμνα,

μή τις κῦδος ἄροιτο βαλών, ὁ δέ δεύτερος ἐλθοι.

ἀλλ’ ὅτε δή τὸ τέταρτον ἐπὶ κρουνοὺς ἀφίκοντο,

καὶ τότε δή χρύσεια πατὴρ ἐτίταινε τάλαντα,

ἐν δ’ ἐτίθει δύο κῆρε τανηλεγέος θανάτοιο, 210
τήν μὲν Ἀχιλλῆος, τῆν δ’ Ἕκτορος ἱπποδάμοιο,

έλκε δέ μέσσα λαβών· ῥέπε δ’ ’Έκτορος αἴσιμον ήμαρ,
ᾤχετο δ’ εἰς Ἀίδαο, λίπεν δέ ἑ Φοῖβος Ἀπόλλων.
Πηλείωνα δ’ ἵκανε θεά γλαυκῶπις Ἀθήνη,

ἀγχοῦ δ’ ἱσταμένη ἔπεα πτερόεντα προσηύδα· 215

 

