16. πολλου τι.. 327

ἐκ πόντοιο θύραζε λίνιρ καὶ ἤνοπι χαλκῷ·

δς ἕλκ’ ἐκ δίφροιο κεχηνότα δουρὶ φαεινῷ,

κὰδ δ’ ἄρ’ ἐπὶ στόμ’ ἔωσε· πεσόντα δέ μιν λίπε θυμός. 4ιο

αὐτὰρ ἔπειτ’ ’Ἐρύλαον ἐπεσσύμενον βάλε πέτρῳ

μέσσην κδκ κεφαλήν· ή δ’ ἄνδιχα πᾶσα κεάσθη

ἐν κόρυθι βριαρῇ· ὃ δ’ ἄρα πρηνής ἐπὶ γαίῃ

κάππεσεν, ἀμφὶ δέ μιν θάνατος χύτο θυμοραϊστής.

αὐτὰρ ἔπειτ’ Ἐρύμαντα καί Ἀμφοτερὸν καὶ Ἐπάλτην, 4¹5

Τληπόλεμόν τε Δαμαστορίδην Ἐχίον τε Πύριν τε,

Ἰφέα τ’ Εὔιππόν τε καὶ Ἀργεάδην Πολύμηλον,

πάντας ἐπασσυτέρους πέλασε χθονὶ πουλυβοτείρῃ.
Σαρπηδὼν δ’ ὣς σύν ἴδ’ ἀμιτροχίτωνας ’ἑταίρους ι

χέρσ’ ύπο Πατρόκλοιο Μενοιτιάδαο δαμέντας, 420

κέκλετ’ ἄρ’ ἀντιθέοισι καθαπτόμενος Λυκίοισιν·

“αίδός, ὦ Λύκιοι· πόσε φεύγετε,· νῦν θοοὶ ἔστε.

ἀντήσω γὰρ ἐγδι τοῦδ’ ἀνέρος, ὄφρα δαείω

ός τις ὅδε κρατέει καὶ δή κακδ πολλὰ ἔοργε

Τρῶας, ἐπεὶ πολλῶν τε καὶ ἐσθλῶν γούνατ’ ἔλυσεν.” 4²5
Ἠ ῥα, καὶ ἐξ ὀχέων σὺν τεύχεσιν ἆλτο χαμᾶζε.

Πάτροκλος δ’ ἑτέρωθεν, ἐπεὶ ίδεν, ἔκθορε δίφρου.

οἱ δ’ ὥς τ’ αἰγυπιοὶ γαμψώνυχες ἀγκυλοχεῖλαι

πέτρῃ ἐφ’ ὑψηλῇ μεγάλα κλάζοντε μάχωνται,

δς οἱ κεκλήγοντες ἐπ’ ἀλλήλοισιν ὄρουσαν. 430

τοὺς δέ ίδδιν ἐλέησε Κρόνου παῖς ἀγκυλομήτεω,

Ἥρην δέ προσέειπε κασιγνήτην ἄλοχόν τε·

“ ὦ μοι ἐγόυ, ὅτέ μοι Σαρπηδόνα, φίλτατον ἀνδρῶν,

μοῖρ’ ὑπδ Πατρόκλοιο Μενοιτιάδαο δαμῆναι.

διχθὰ δέ μοι κραδίη μέμονε φρεσὶν ὁρμαίνοντι, 435

ή μιν ζωὸν ἐόντα μάχης άπο δακρυοέσσης

θείω ἀναρπάξας Λυκίης ἐν πίονι δήμιρ,

ήήδη ὑπὸ χερσὶ Μενοιτιάδαο δαμάσσω.”
Τδν δ’ ἠμείβετ’ ἔπειτα βοῶπις πότνια Ἥρη·

 

