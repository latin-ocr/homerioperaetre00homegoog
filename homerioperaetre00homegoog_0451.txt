22. ΙΛΙΑΔΟΣ X. 437

ώς Ἀχιλεὺς λαιψηρὰ πόδας καὶ γούνατ’ ἐνώμα.
Τὸν δ’ ὁ γέρων Πρίαμος πρῶτος ίδεν ὀφθαλμοῖσι, ²5
παμφαίνονθ’ ὥς τ’ ἀστέρ’ ἐπεσσύμενον πεδίοιο,
ὅς ῥά τ’ ὀπώρης εἶσιν, ἀρίζηλοι δέ οἱ αὐγαὶ
φαίνονται πολλοῖσι μετ’ ἀστράσι νυκτδς ἀμολγῷ·
ὄν τε κύν’ Ὠρίωνος ἐπίκλησιν καλέουσι.
λαμπρότατος μὲν ὅ γ’ ἔστί, κακὸν δέ τε σῆμα τέτυκται, 30
καί τε φέρει πολλόν πυρετὸν δειλοῖσι βροτοῖσιν·
ἀς τοῦ χαλκὸς ἔλαμπε περὶ στήθεσσι θέοντος.
ᾤμωξεν δ’ ό γέρων, κεφαλήν δ’ ό γε κόψατο χερσὶν
vm& ἀνασχόμενος, μέγα δ’ οἰμώξας ἐγεγώνει
λισσόμενος φίλον υἱόν· ὁδὶ προπάροιθε πυλάων 35
ἑστήκει, ἀμοτον μεμαάς Ἀχιλῆϊ μάχεσθαι·
τὸν δ’ ό γέρων έλεεινά προσηύδα χεῖρας ὀρεγνύς·
“ Ἕκτορ, μή μοι μίμνε, φίλον τέκος, ἀνέρα τοῦτον
οῖας ἄνευθ’ ἀλλων, ἵνα μὴ τάχα πότμον ἐπίσπῃς
Πηλείωνι δαμείς, ἐπεὶ ἢ πολὺ φέρτερός ἔστι, 40
σχέτλιος· αἴθε θεοῖσι φίλος τοσσόνδε γένοιτο
ὅσσον ε’μοί· τάχα κέν ἑ κύνες καὶ γῦπες έδοιεν
κείμενον· ή κέ μοι οῖνδν ἀπὸ πραπίδων ἀχος έλθοι·
ός μ’ υἱῶν πολλῶν τε καὶ ἐσθλῶν εὖνιν ἔθηκε,
κτείνων καὶ περνδς νήσων έπι τηλεδαπάων. 45
καὶ γάρ νῦν δύο παῖδε, Λυκάονα καὶ Πολύδωρον,
ού δύναμαι ίδέειν Τρώων είς ἀοτυ ἀλέντων,
τούς μοι Λαοθόη τέκετο, κρείουσα γυναικῶν. “
ἀλλ’ εί μὲν ζώουσι μετά στρατῷ, ή τ’ ἀν ἔπειτα
χαλκοῖν τε χρυσοῖν τ’ ἀπολυσόμεθ’ ἔστι γὰρ ένδον· 5ο’
πολλὰ γὰρ ὤπασε παιδὶ γέρωνόνομάκλυτος Ἀλτης.
εἰ δ’ ἤδη τεθνᾶσι καὶ είν Ἀίδαο δόμοισιν,
ἄλγος έμῷ θυμῷ καὶ μητέρι, τοὶ τεκόμεσθα·
λαοῖσιν δ’ ἄλλοισι μινυνθαδιώτερον ἀλγος
ἔσσεται, ἢν μή καὶ σὺ θάνῃς Ἀχιλῆϊ δαμασθείς. 55

 

