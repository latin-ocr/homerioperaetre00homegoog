1000 ΕΠΙΓΡΑΜΜΑΤΑ.

καὶ ποταμοὶ πλήθωσιν, ἀνακλύζῃ δὲ θάλασσα,
αὐτοῦ τῇδε μένουσα πολυκλαύτῳ έπί τύμβῳ
ἀγγελέω παριοῦσι, Μίδης ότι τῇδε τέθαπται.

IV.
Πρδς Κυμαίους.

Οίῃ μ’ αἴσῃ δῶκε πατήρ Ζεὺς κύρμα γενέσθαι.
νήπιον αἰδοίης έπὶ γούνασι μητρὸς ἀτάλλων,
ήν ποτ’ έπύργωσαν βουλῇ Διὸς αἰγιόχοιο
λαοὶ Φρίκωυος, μάργων ἐπιβήτορες ἵππων,
ὁπλότεροι, μαλεροῖο πυρὸς κρίνοντες Ἀρηα,
Αἰολίδα Σμύρνην δλιγείτονα, ποντοτίνακτου,
ἤν τε δι’ ἀγλαὸν εἶσιν ὕδωρ ἱεροῖο Μέλητος.
ένθεν ἀπορνύμεναι κοῦραι Διός, ἀγλαοὶ τέκνα,
ἠθελέτην κλῇσαι δῖαν χθόνα καὶ πόλιν ἀνδρῶν.
οδ δ’ ἀπανηνάσθην ἱερήν ὅπα, φῆμιν ἀοιδῆς, 10
ἀφραδίῃ· τῶν μέν τε παθόν τις φράσσεται αὖτις,
ὅ σφιν όνειδείῃσιν έμδν διεμήσατο πότμον.
κῆρα δ’ ἐγώ, τήν μοι θεὸς ὤπασε γεινομένῳ περ,
τλήσομαι ἀκράαντα φέρων τετληότι θυμῷ·
οὐδέ τί μοι φίλα γυῖα μένειν ἱεραῖς έν ἀγυιαῖς 15
Κύμης ὁρμαίνουσι, μέγας δέ με θυμδς ἐπείγει
δῆμον ές ἀλλοδαπὸν ἰέναι, ἀλαόυ περ έόυτα.

V.

Πρὸς Θεστορίδην.

Θεστορίδη, θνητοῖσιν ἀνωίστων πολέων περ
οὐδὲν ἀφραστότερον πέλεται νόου ἀνθρώποισιν.

 

