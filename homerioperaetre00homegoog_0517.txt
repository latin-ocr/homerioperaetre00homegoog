ια ιΛιΑΔοα ο. 507

πᾶσαν, ὁπόσσον ἐπέσχε πυρὸς μένος· αότδρ ἔπειτα
ὀστέα λευκδ λέγοντο κασίγνητοί θ’ ἕταροί τε
μυρόμενοι, θαλερὸν δὲ κατείβετο δάκρυ παρειῶν.
καὶ τάγε χρυσείην ές λάρνακα θῆκαν ἑλόντες, 795
πορφυρέοις πέπλοισι καλύψαντες μαλακοῖσιν·
αἶψα δ’ ἄρ’ ές κοίλην κάπετον θέσαν, αὐτὰρ ὕπερθε
πυκνοῖσιν λάεσσι κατεστόρεσαν μεγάλοισι·
ῥίμφα δὲ σῆμ’ ε’χεαν, περὶ δὲ σκοπαὶ ἥατο πάντῃ,
μὴ πρὶν ἐφορμηθεῖεν ἐϋκνήμιδες Ἀχαιοί. 800
χεύαντες δὲ πδ σῆμα πάλιν κίον· αότδρ ἔπειτα
εὖ συναγειρόμενοι δαίνυντ’ ἐρικυδέα δαῖτα
δείμασιν έν Πριάμοιο, διοτρεφέος βασιλῆας.

Ὣς οἵ γ’ άμφίεπαν τάφον Ἕκτορος ἱπποδάμοιο.

 

