4. οιςννπιιν Δ. 559

τυροῦ καὶ κρειῶν, οὐδὲ γλυκεροῖο γάλακτος,

ἀλλ’ αίεὶ παρέχουσιν ἐπηετανὸν γάλα θῆσθαι.

ἥος ἐγώ περὶ κεῖνα πολὺν βίοτον συναγείρων 90
ἠλώμην, τῆός μοι ἀδελφεὸν ἀλλος ἐπεφνε

λάθρῃ, ἀνωϊστί, δόλῳ οὐλομένης ἀλόχοιο·

ῶς οὔ τοι χαίρων τοῖσδε κτεάτεσσιν ἀνάσσω.

καὶ πατέρων τάδε μέλλετ’ ἀκουέμεν, οί τινες ὑμῖν

εἰσίν, ἐπεὶ μάλα πόλλ’ ἔπαθον, καὶ ἀπώλεσα οἶκον 95
εὖ μάλα ναιετάοντα, κεχανδότα πολλὰ καὶ ἐσθλά.

ῶν ὄφελον τριτάτην περ έχων ἐν δώμασι μοῖραν

ναίειν, οί δ’ ἄνδρες σόοι ἔμμεναι, ολ τότ’ ὄλοντο

Τροίῃ ἐν εὐρείῃ, ἐκάς Ἀργεος ἱπποβότοιο.

ἀλλ’ έμπης πάντας μὲν ὀδυρόμενος καὶ ἀχεύων τοο
πολλάκις ἐν μεγάροισι καθήμενος ἡμετέροισιν

ἀλλοτε μέν τε γόῳ φρένα τέρπομαι, ἀλλοτε δ’ αὖτε
παύομαι· αἰψηρὸς δέ κόροςκρυεροῖο γόοιο.

τῶν πάντων οὐ τόσσον ὀδύρομαι, ἀχνύμενός περ,

ῶς ἐνάς, ὅς τέμοι ὕπνον ἀπεχθαίρει καί ἐδωδὴν 105
μνωομένῳ, ἐπεὶ οὔ τις Ἀχαιῶν τάσσ’ ἐμόγησεν

ὅσσ’ Ὀδυσεὺς ἐμόγησε καὶ ἤρατο. τῷ δ’ ἄρ’ ἐμελλεν
αὐτῷ κήδε’ ἔσεσθαι, ἐμοὶ δ’ άχος αίέν άλαστον

κείνου, ὅπως δὴ δηρὸν ἀποίχεται, οὐδέ τι ἴδμεν,

ζώει ό γ’ ἦ τέθνηκεν. ὀδύρονταί νώ που αὐτὸν 110
Λαέρτης θ’ ὁ γέρων καὶ ἐχέφρων Πηνελόπεια
Τηλέμαχός θ’, δν ἔλειπε νέον γεγαῶτ’ ἐνὶ οἵκιρ..”

Ὣς φάτο,τῷ δ’ ἄρα πατρὸς-ὑφ’ ίμερον ῶρσε γόοιο, ,
δάκρυ δ’ ἀπὸ βλεφάρων χαμάδις βάλε πατρὸς ἀκούσας, .
χλαῖναν πορφυρέην ἀντ’ ὀφθαλμοῖιν ἀνασχών 115
ἀμφοτέρῃσιν χερσί. νόησε δέ μιν Μενέλαος,
μερμήριξε δ’ ἔπειτα κατὰ φρένα καὶ κατά θυμόν
ἠέ μιν αὐτὸν πατρὸς ἐάσειε μνησθῆναι,

ἦ πρῶτ’ ἐξερέοιτο ἕκαστά τε πειρήσαιτο.

 

