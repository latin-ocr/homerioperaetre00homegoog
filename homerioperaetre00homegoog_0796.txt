17. ΟΔΎΣΣΕΙΑΣ Ρ. ’79]

καί κρέας, ὥς οἰ χεῖρες ἐχάνδανον ἀμφιβαλόντι· ‚
“ δὸς τῷ ξείνῳ ταῦτα φέρων αὐτόν τε κέλευε 345
αἰτίζειν μάλα πάντας ἐποιχόμενον μνηστῆρας·
αἰδὼς δ’ οὐκ ἀγαθή κεχρημένῳ ἀνδρὶ παρεῖναι.”
Ὣς φάτο, βῆ δὲ συφορβός, ἐπεὶ τὸν μῦθον ἄκουσεν,
ἀγχοῦ δ’ ἱστάμενος ἔπεα πτερόεντ’ ἀγόρευε·
“ Τηλέμαχός τοι, ξεῖνε, διδοῖ τάδε, καί σε κελεύει 350
αἰτίζειν μάλα πάντας ἐποιχόμενον μνηστῆρας·
αἰδῶ δ’ οὐκ ἀγαθήν φησ’ ἔμμεναι ἀνδρὶ προίκτη.”
Τὸν δ’ ἀπαμειβόμενος προσέφη πολύμητις Ὀδυσσεύς·
“ Ζεῦ ἀνα, Τηλέμαχόν μοι έν ἀνδράσιν ὄλβιον εἶναι,
καί οἰ πάντα γένοιτο ὅσα φρεσὶν ᾗσι μενοινῆ.” 355
Ἦ ῥα καί ἀμφοτέρῃσιν ἐδέξατο καί κατέθηκεν
οάθι ποδῶν προπάροιθεν, ἀεικελίης ἐπὶ πήρης,
ἤσθιε δ’ ῆος ἀοιδὸς ένί μεγάροισιν ἀειδεν·
εὖθ’ ὁ δεδειπνήκειν, ό δ’ ἐπαύετο θεῖος ἀοιδός,
μνηστῆρες δ’ ὁμάδησαν ἀνὰ μέγαρ’· αὐτὰρ Ἀθήνη 360
άγχι παρισταμένη Λαερτιάδην Ὀδυσῆα
ὤτρυν’, ὡς ἀν πόρνα κατὰ μνηστῆρας ἀγείροι,
γνοίη θ’ οἵ τινές εἰσιν ἐναίσιμοι οἵ τ’ ἀθέμιστοι·
ἀλλ’ οὐδ’ ὥς τιν’ ἔμελλ’ ἀπαλεξήσειν κακότητος.
βῆ δ’ ἰμεν αἰτήσων ἐνδέξια φῶτα ἕκαστον, 3⁶ 5

πάντοσε χείρ’ ὀρέγων, ὡς εἰ πτωχὸς πάλαί· ε’ίη.

οἱ δ’ ἐλεαίροντες δίδοσαν, καὶ ἐθάμβεον αὐτόν,
ἀλλήλους τ’ είροντο τίς εἴη καὶ πόθεν ἔλθοι.
τοῖσι δὲ καί μετέειπε Μελάνθιος, αἰπόλος αἰγῶν·
“ κέκλυτέ μευ, μνηστῆρες ἀγακλειτῆς βασιλείης, 370
τοῦδε περὶ ξείνου· ῆ γάρ μιν πρόσθεν όπωπα.
ἦ τοι μέν οἰ δεῦρο συβώτης ἡγεμόνευεν, ’
αὐτὸν δ’ οὗ σάφα οἶδα, πόθεν γένος εὔχεται εἰναι.”
Ὣς ἔφατ’, Ἀντίνοος δ’ ἔπἐσιν νείκεσσε συβώτην·
“ὦ ἀρίγνωτε συβῶτα, τίη δὲ σὺ τόνδε πόλινδε 375

 

