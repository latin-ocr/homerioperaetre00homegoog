996 TMNOI.

πρόφρον, ἐϋπλόκαμος· σέο δ’ ἀρχόμενος κλέα φωτῶν
ᾄσομαι ἡμιθέων, ὧν κλείουσ’ ἔργματ’ ἀοιδοί,
Μουσάων θεράποντες, ἀπὸ πομάτων ἐροέντων. το

XXXIII.

Είς Διοσκούρους.

Ἀμφὶ Διὸς κούρους ἑλικώπιδες ἔσπετε Μοῦσαι,
Τυνδαρίδας, Λήδης καλλισφύρου ἀγλαὰ τέκνα,
Κάστορά θ’ ἱππόδαμον καὶ ἀμώμητον Πολυδεύκεα,
τοὺς ὑπὸ Ταϋγέτου κορυφῇ όρεος μεγάλοιο
μιχθεῖσ’ ἐν φιλότητι κελαινεφέϊ Κρονίωνι
σωτῆρας τέκε παῖδας ἐπιχθονίων ἀνθρώπων
ὠκυπόρων τε νεῶν, ὅτε τε σπέρχωσιν άελλαι ’ 1
χειμέριαι κατὰ πόντον ἀμείλιχον· οί δ’ ἀπὸ νηῶν ’
εὐχόμενοι καλέουσι Διὸς κούρους μεγάλοιο
ἄρνεσσιν λευκοῖσιν, ἐπ’ ἀκρωτήρια βάντες 10
πρύμνης· τὴν δ’ άνεμός τε μέγας καὶ κῦμα θαλάσσης
θῆκαν ὑποβρυχίην, οἱ δ’ ἐξαπίνης ἐφάνησαν
ξουθῇσι πτερύγεσσι δι’ αίθέρος ἀίξαντες,
αὐτίκα δ’ ἀργαλέων ἀνέμων κατέπαυσαν ἀέλλας,
κύματα δ’ ἐστόρεσαν λευκῆς ἅλδς ἐν πελάγεσσι, ¹⁵
ναύταις σήματα καλά, πόνου σφισιν· οἱ δέ ἰδόντες
γήθησαν, παύσαντο δ’ ἀϊζυροῖο πόνοιο.

Χαίρετε, Τυνδαρίδαι, ταχέων ἐπιβήτορες ίππωμ·
αὐτὰρ ἐγδν ὑμέων καὶ ἄλλης μνήσομ’ ἀοιδῆς.

XXXIII. 16 pro σφισιν coniecere κρίσιν, λύσιν, σχίσινς an
σβέσινί

 

