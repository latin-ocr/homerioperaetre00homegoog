24. ιλιλλος ο. 507

πᾶσαν, ὁπόσσον ἐπέσχε πυρὸς μένος· αὐτὰρ ἔπειτα
όστέα λευκδ λέγοντο κασίγνητοί θ’ ἕταροί τε
μυρόμενοι, θαλερὸν δὲ κατείβετο δάκρυ παρειῶν.
καὶ τά γε χρυσείην ές λάρνακα θῆκαν ἑλόντες, 7⁹5
πορφυρέοις πέπλοισι καλύψαντες μαλακοῖσιν·
αἶψα δ’ ἄρ’ ές κοίλην κάπετον θέσαν, αὐτὰρ θπερθε
πυκνοῖσιν λάεσσι κατεστόρεσαν μεγάλοισι·
ῥίμφα δέ σῆμ’ ἔχεαν, περὶ δὲ σκοποὶ ἥατο πάντῃ,
μὴ πρὶν έφορμηθεῖεν ἐϋκνήμιδες Ἀχαιοί. 800
χεόαντες δὲτὸ σῆμα πάλιν κίον· αὐτὰρ ἔπειτα
εὖ συναγειρόμενοι δαίνυντ’ ἐρικυδέα δαῖτα
δόμασιν έν Πριάμοιο, διοτρεφέος βασιλῆος.

Ὣς οἵ γ’ άμφίεπον τάφον Ἕκτορος ἱπποδάμοιο.

 

