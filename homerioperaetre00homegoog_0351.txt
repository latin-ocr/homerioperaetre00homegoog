16. ΙΛΙΑΔΟΣ Π.

οἱ δ’ ἀρ’ ἀπ’ ὤμοιιν Σαρπηδόνος ἔντε’ ἕλοντο

χάλκεα μαρμαίροντα, τδ μὲν κοίλας ἐπὶ νῆας

δῶκε φέρειν ἑτάροισι Μενοιτίου ἀλκιμος υῖός. 665
καὶ τότ’ Ἀπόλλωνα προσέφη νεφεληγερέτα Ζεύς· ’
“ εί δ’ ἀγε νῦν, φίλε Φοῖβε, κελαινεφὲς οἶμα κάθηρον
ἐλθὼν ἐκ βελέων Σαρπηδόνα, καί μιν ἔπειτα

πολλάν ἀποπρὸ φέρων λοῦσον ποταμοῖο ῥοῇσι

χρῖσόν τ’ ἀμβροσίῃ, περὶ δ’ ἄμβροτα είματα έσσον· 670
πέμπε δέ μιν πομποῖσιν ἀμα κραιπνοῖσι φέρεσθαι,
’Ὕπνῳ καὶ Θανάτῳ διδυμάοσιν, οί ῥά μιν ὦκα

θήσουσ’ ἐν Λυκίης εὐρείης πίονι δήμιρ,

ἔνθα ἑ ταρχύσουσι κασίγνητοί τε ἔται τε

τύμβῳ τε στήλῃ τε· τδ γάρ γέρας ἐστὶ θανόντων.” ⁶75

Ὣς ἔφατ’, οὐδ’ ἀρα πατρὸς ἀνηκούστησεν Ἀπόλλων.
βῆ δὲ κατ’ Ἰδαίων ἀρέων ές φύλοπιν αἰνήν,
αὐτίκα δ’ ἐκ βελέων Σαρπηδόνα δῖον ἀείρας
πολλὸν ἀποπρὸ φέρων λοῦσεν ποταμοῖο ῥοῇσι
χρῖσέν τ’ ἀμβροσίη, περὶ δ’ ἄμβροτα είματα ἕσσε· 68ο
πέμπε δέ μιν πομποῖσιν ἀμα κραιπνοῖσι φέρεσθαι,
Ὕπνῳ καὶ Θανάτῳ διδυμάοσιν, οἵ ῥά μιν ὦκα
κάτθεσαν ἑν Λυκίης εὐρείης πίονι δήμῳ.

Πάτροκλος δ’ ἵπποισι καὶ Αὐτομέδοντι κελεύσας
Τρῶας καὶ Λυκίους μετεκίαθε, καὶ μέγ’ ἀάσθη ⁶⁸5
νήπιος· εί δὲ έπος Πηληϊάδαο φύλαξεν,

ἦ τ’ δν ὑπέκφυγε κῆρα κακὴν μέλανος θανάτοιο.

ἀλλ’ αίεί τε Διὸς κρείσσων νόος ἠέ περ ἀνδρῶν·

[ὅς τε καὶ ἄλκιμον ἄνδρα φοβεῖ καὶ ἀφείλετο νίκην
ῥηϊδίως, ὅτε δ’ αὐτὸς ἐποτρύνῃσι μάχεσθαι’] 69ο
ὅς οἱ καὶ τότε θυμὸν ἐνὶ στήθεσσιν ἀνῆκεν.

Ἔνθα τίνα πρῶτον, τίνα δ’ ὕστατον ἐξενάριξας,
Πατρόκλεις, ὅτε δή σε θεοὶ θάνατόνδε κάλεσσαν,· Ι
Ἄδρηστον μὲν πρῶτα καὶ Αὐτόνοον καὶ Ἔχεκλον

 

