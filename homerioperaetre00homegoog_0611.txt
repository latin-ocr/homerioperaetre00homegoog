606· 6. ΟΔΎΣΣΕΙΑΣ Ζ.

ἤνωγον δ’ ἄρα μιν λοῦσθαι ποταμοῖο ῥοῇσι.
δή ,ῥα τότ’ ἀμφιπόλοισι μετηύδα δῖος Ὀδυσσεύς·

“Ἀμφι’πολοι, στῆθ’ οῦτω ἀπόπροθεν, ὄφρ’ ἐγὼ αὐτὸς
ἄλμην ὤμοιϊν ἀπολούσομαι, ἀμφὶ δ’ ἐλαίῳ
χρίσομαι· ἧγάρ δηρὸν ἀπὸ χροός ἐστιν ἀλοιφή. 220
ἄντην δ’ οὐκ ἀν ἐγά γε λοέσσομαι· αἰδέομαι γάρ
γυμνοῦσθαι κούρῃσιν ἐϋπλοκάμοισι μετελθόν.”

Ὣς ἔφαθ’, αἱ δ’ ἀπάνευθεν ίσαν, εἶπον δ’ ἄρα κούρῃ. ·
αὐτὰρ ὁ ἐκ ποταμοῦ χρόα νίζετο δῖος Ὀδυσσεὺς ’
ἄλμην, ἥ οἱ νῶτα καὶ εὐρέας ἄμπεχεν ὤμους· 2²5
ἐκ κεφαλῆς δ’ ἔσμηχεν ἁλὸς χνόον ἀτρυγέτοιο.
αὐτὰρ ἐπεὶ δὴ πάντα λοέσσατο καὶ λίπ’ ἄλειψεν,
ἀμφὶ δέ εἵματα ἔσσαθᾶ οἱ πόρε παρθένος ἀδμής,
τὸν μὲν Ἀθηναίη θῆκεν, Διὸς ἐκγεγαυῖα,
μείζονά τ’ εἰσιδέειν καὶ πάσσονα, κάδ δὲ κάρητος ²30
ούλας ἧκε κόμας, ὑακινθίνῳ ἄνθει ὁμοίας.
ὣς δ’ ὅτε τις χρυσὸν περιχεύεται ἀργύρῳ ἀνὴρ
ἴδρις, δν Ἥφαιστος δέδαεν καὶ Παλλὰς Ἀθήνη
τέχνην παντοίην, χαρίεντα δὲ ἔργα τελείει,
ὣς ἄρα τῷ κατέχευε χάριν· κεφαλῇ τε καὶ ὤμοις. ²35
ἕζετ’ ἔπειτ’ ἀπάνευθε κιὼν ἐπί θῖνα θαλάσσης,
κάλλεϊ καὶ χάρισι στίλβων· θηεῖτο δὲ κούρη.
δή ῥα τότ’ ἀμφιπόλοισιν ἐϋπλοκάμοισι μετηύδα·

“ Κλῦτέ μευ, ἀμφίπολοι λευκώλενοι, ὄφρα τι είπω.
ού πάντων ἀέκητι θεῶν, οῖ Ὄλυμπον ἔχουσι, ²40
Φαιήκεσσ’ ὅδ’ ἀνὴρ ἐπιμίσγεται ἀντιθέοισι·
πρόσθεν μὲν γὰρ δή μοι ἀεικέλιος δέατ’ εἶναι,
νῦν δέ θεοῖσιν ἔοικε, τοὶ οὐρανὸν εὐρὺν ἔχουσιν.
αῖ γὰρ ἐμοὶ τοιόσδε πόσις κεκλημένος είη
ἐνθάδε ναιετάων, καί οἱ ἄδοι αύτόθι μίμνειν. ²45
ἀλλὰ δότ’, ἀμφίπολοι, ξείνῳ βρῶσίν τε πόσιν τε.”,

Ὦς ἔφαθ’, αἱ δ’ ἄρα τῆς μάλα μὲν κλύον ἠδ’ ἐπίθοντο,

 

