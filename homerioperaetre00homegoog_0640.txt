ι. omma ο. ⁶35

“ Χαῖρε, πάτερ ὦ ξεῖνέ· ἔπος δ’ εί πέρ τι βέβακται
δεινόν, ἄφαρ τὸ φέροιεν ἀναρπάξασαι ἄελλαι.
σοὶ δὲ θεοὶ άλοχόν τ’ ἰδέειν καὶ πατρίδ’ ἱκέσθαι 410
δοῖεν, ἐπεὶ δή δηθὰ φίλων ἀπο πήματα πάσχεις.”

Τὸν δ’ ἀπαμειβόμενος προσέφη πολύμητις Ὀδυσσεύς·
“ καὶ σύ, φίλος, μάλα χαῖρε, θεοὶ δέ τοι ὄλβια δοῖεν,
μηδέ τί τοι ξίφεός γε ποθή μετόπισθε γένοιτο
τούτου, δ δή μοι δῶκας, ἀρεσσάμενος ἐπέεσσιν.” 415

Ἦ ῥα καὶ ἀμφ’ ὤμοισι θέτο ξίφος ἀργυρόηλον.
δύσετό τ’ ἠέλιος, καὶτῷ κλυτὰ δῶρα παρῆεν·
καὶ τόγ’ ἐς Ἀλκινόοιο φέρον κήρυκες ἀγαυοί·
δεξάμενοι δ’ ἀρα παῖδες ἀμύμονος Ἀλκινόοιο
μητρὶ παρ’ αἰδοίῃ ἔθεσαν περικαλλέα δῶρα. 4²0
τοῖσιν δ’ ἡγεμόνευ’ ἱερὸν μένος Ἀλκινόοιο,
ἐλθόντες δὲ καθῖζον ἐν ὑψηλοῖσι θρόνοισι.
δή ῥα τότ’ Ἀρήτην προσέφη μένος Ἀλκινόοιο·

“ Δεῦρο, γύναι, φέρε χηλὸν ἀριπρεπέ’, ἥ τις ἀρίστη·
ἐν δ’ αὐτὴ θὲς φάρος ἐϋπλυνὲς ἠδὲ χιτῶνα. 425
ἀμφὶ δέ οί πυρὶ χαλκὸν ίήνατέ, θέρμετε δ’ ὕδωρ,
ὄφρα λοεσσάμενός τε ἰδόντ’ εδ κείμενα πάντα
δῶρα, τά οἱ Φαίηκες ἀμύμονες ἐνθάδ’ ἔνεικαν,
δαιτί τε τέρπηται καὶ ἀοιδῆς ύμνον ἀκούων.
καί οί ἐγὼ τόδ’ ἀλεισον ἐμὸν περικαλλὲς ὀπάσσω, 430
χρύσεον, ὄφρ’ ἐμέθεν μεμνημένος ἤματα πάντα
σπένδῃ ἐνὶ μεγάρῳ Διί τ’ ἄλλοισίν τε θεοῖσιν.”

Ὣς ἔφατ’, ’Λρήτη δὲ μετὰ δμῳῇσιν ἔειπεν
ἀμφὶ πυρὶ στῆσαι τρίποδα μέγαν ὅττι τάχιστα.
αἱ δὲ λοετροχόον τρίποδ’ ἵστασαν ἐν πυρὶ κηλέῳ, 435
έν δ’ ἄρ’ ύδωρ ἔχεαν, ἀπὸ δέ ξύλα δαῖον ἔλοΰσαι.
γάστρην μὲν τρίποδος πῦρ ἀμφεπε, θέρμετο δ’ ὕδωρ
τόφρα δ’ ἀρ’ Ἀρήτη ξείνῳ περικαλλέα χηλὸν
ἐξέφερεν θαλάμοιο, τίθει δ’ ἐνὶ κάλλιμα δῶρα,

 

