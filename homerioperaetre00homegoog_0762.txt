15· οαςςςοιλν ο. 757

ἀλλ’ ἕνεκ’ οὐλομένης γαστρὸς κακά κήδε’ ἔχουσιν

[ἀνέρες, ἄν κεν ἵκηται ἄλη καί πῆμα καί ἄλγος] 345

νῦν δ’ ἐπεὶ ἰσχανάῳς μεῖναί τέ με κεῖνον ἄνωγας,

εἰτ’ ἄγε μοι περὶ μητρὸς Ὀδυσσῆος θείοιο

πατρός θ’, δν κατέλειπεν ἰὼν ἐπὶ γήραος οὐδῷ,

ἥ που ἔτι ζώουσιν ὑπ’ αὐγὰς ἠελίοιο,

ἧῆδη τεθνᾶσι καί εἰν Ἀίδαο δόμοισι.” 350
Τὸν δ’ αὖτε προσέειπε συβώτης, ὄρχαμος ἀνδρῶν·

“ τοιγδρ έγώ τοι, ξεῖνε, μάλ’ ἀτρεκέως ἀγορεύσω.

Λαέρτης μὲν ἔτι ζώει, Διὶ δ’ εὔχεται-αἰεὶ

θυμδν ἀπὸ μελέων φθίσθαι οἰς έν μεγάροισιν·

ἐκπάγλως γὰρ παιδὸς ὀδύρεται οἰχομένοιο 355

κουριδίης τ’ ἀλόχοιο δαΐφρονος, ἥ έ μάλιστα

ἤκαχ’ ἀποφθιμένη καί έν ὠμῷ γήραϊ θῆκεν.

ἡ δ’ ἄχεί· οὗ παιδὸς ἀπέφθιτο κυδαλίμοιο,

λευγαλέῳ θανάτῳ, ὦς μὴ θάνοι ὅς τις ἐμοί γε

ἐνθάδε ναιετάων φίλος εἵη καὶ φίλα ἔρδοι. 36ο

ὄφρα μὲν οὖν δὴ κείνη έην, ἀχέουσά περ ἔμπης,

τόφρα τί μοι φίλον έσκε μεταλλῆσαι καί ἐρέσθαι,

οὕνεκά μ’ αὐτὴ θρέψεν άμα Κτιμένῃ τανυπέπλῳ,

θυγατέρ’ ἰφθίμη, τὴν ὁπλοτάτην τέκε παίδων·

τῇ ὁμοῦ ἐτρεφόμην, ὀλίγον δέ τί μ’ ἧσσον έτίμα. ³⁶⁵

αύτδρ έπεί ῥ’ ἥβην πολυήρατον ἱκόμεθ’ ἄμφω,

τὴν μὲν ἔπειτα Σάμηνδ’ ἔδοσαν καὶ μυρί’ ἕλοντο,

αὐτὰρ ἐμὲ χλαῖνάν τε χιτῶνά τε εἵματ’ ἐκείνη

καλά μάλ’ ἀμφιέσασα, ποσίν δ’ ὑποδήματα δοῦσα

ἀγρόνδε προίαλλε· φίλει δέ με κηρόθι μᾶλλον. 370

νῦν δ’ ἤδη τούτων ἐπιδεύομαι· ἀλλά μοι αὐτῷ

ἔργον ἀέξουσιν μάκαρες θεοὶ ᾧ ἐπιμίμνω·

τῶν ἔφαγόν τ’ ἔπιόν τε καί αἰδοίοισιν ἔδωκα.

έκ δ’ ἄρα δεσποίνης ού μείλιχον ἔστιν ἀκοῦσαι

οὔτ’ έπος οὔτε τι ἔργον, ἐπεὶ κακδν ἔμπεσεν οἰκῳ, 375

 

