17. ολκυςιιικς P. 783

τοὺς δ’ ἐπεὶ οὖν δμῳαὶ λοῦσαν καί χρῖσαν ἐλαί ,

ἀμφὶ δ’ άρο χλαίνας οὔλας βάλον ἠδὲ χιτῶνας,

έκ ῥ’ ἀσαμίνθων βάντες ἐπὶ κλισμοῖσι καθῖζον. 90
χέρνιβα δ’ ἀμφίπολος προχόῳ ἐπέχευε φέρουσα

Ικαλῇ χρυσείῃ, ὑπὲρ ἀργυρέοιο λέβητος,

νίψασθαι· παρὰ δέ ξεστὴν ἐτάνυσσε τράπεζαν.

σῖτον δ’ αἰδοίη ταμίη παρέθηκε φέρουσα,

εἴδατα πόλλ’ ἐπιθεῖσα, χαριζομένη παρεόντων. 95
μήτηρ δ’ ἀντίον ἷζε παρὰ σταθμὸν μεγάροιο

κλισμῷ κεκλιμένη, λέπτ’ ἠλάκατα στρωφῶσα.

οῖ δ’ ἐπ’ ὀνείαθ’ ἑτοῖμα προκείμενα χεῖρας ἴαλλον.

αὐτὰρ ἐπεὶ πόσιος καὶ ἐδητύος ἐξ έρον ἕντο,

τοῖσι δέ μόθων ἦρχε περίφρων Πηνελόπεια· ιοο
((Τηλέμοχᾏ ἧ τοι ἐγδν ὑπερώϊον εἰσαναβᾶσα

λέξομαι εἰς εὐνήν, ἤμοι στονόεσσα τέτυκται,

αἰεί δάκρνσ’ ἐμοῖσι πεφυρμένη, ἐξ οὗ Ὀδυσσεὺς

ᾤχεθ’ ἅμ’ Ἀτρείδῃσιν ἐς Ἴλιον· οὐδέ μοι ἔτλης,
πρὶν ἐλθεῖν μνηστῆρας ἀγήνορος ἐς τόδε δῶμα, 105
νόστον σοῦ πατρὸς σάφα εἰπέμεν, εί που ἄκουσας.”

Τὴν δ’ αὖ Τηλέμαχος πεπνυμένος ἀντίον ηὔδα·
“τοιγάρ ἐγώ τοι, μῆτερ, ἀληθείην καταλέξω.

ᾠχόμεθ’ ές τε Πόλον καὶ Νέστορα, ποιμένα λαῶν·
δεξάμενος δέ με κεῖνος ἐν ὑψηλοῖσι δόμοισιν 110
ἐνδυκέως ἐφίλει, ὡς εἴτε πατὴρ ἐὸν υῖδν

ἐλθόντα χρόνιον νέον άλλοθεν· ὣς ἐμὲ κεῖνος

ἐνδυκέως ἐκόμιζε σὺν υἱάσι κυδαλίμοισιν.

αὐτὰρ Ὀδυσσῆος ταλασίφρονος οὔ ποτ’ ἔφασκε

ζωοῦ οὐδὲ θανόντος ἐπιχθονίων τευ ἀκοῦσαι, 115
ἄλλά μ’ ἐς Ἀτρείδην, δουρικλειτὸν Μενέλαον,

ἵπποισι προῦπεμψε καὶ ἅρμασι κολλητοῖσιν.

ἔνθ’ ίδον Ἀργείην Ἑλένην, ἦς εἵνεκα πολλὰ

Ἀργεῖοι Τρῶές τε θεῶν ἰότητι μόγησαν.

 

