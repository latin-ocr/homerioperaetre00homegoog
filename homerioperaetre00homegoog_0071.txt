. 3· 1A1AA02 r. 55

ἤδη καὶ Φρυγίην εἰσήλυθον ἀμπελόεσσαν,

ἔνθα ίδον πλείστους Φρύγας ἀνέρος αἰολοπώλους, 185

λαοὺς Ὀτρῆος καί Μυγδόνος ἀντιθέοιο,

οἵ ῥα τότ’ ἐστρατόωντο παρ’ ὄχθας Σαγγαρίοιο·

καί γὰρ έγιλν ἐπίκουρος ἐδν μετὰ τοῖσιυ ἐλέχθην Ι ’

ἤματι τῷ ὅτε τ’ ῆλθον Ἀμαζόνες ἀντιάνειραι·

ἀλλ’ οὐδ’ οἰ τόσοι ἦσαν ὅσοι ἑλίκωπες Ἀχοιοί,” ιηο
Δεύτερον αὖτ’ Ὀδυσῆα ἰδὼν ἐρέειν’ ό γεραιός·

“ εἴπ’ ἄγε μοι καὶ τόνδε, φίλον τέκος, ός τις ὅδ’ ἐστί·

μείων μὲν κεφαλῇ Ἀγαμέμνονος Ἀτρείδαο, ¹

εὐρύτερος δ’ ὤμοισιν ἰδὲ στέρνοισιν ἰδέσθαι.

τεύχεα μέν οἱ κεῖται ἐπὶ χθονὶ πουλυβοτείρῃ, ¹95 ι
αύτδς δὲ κτίλος δς ἐπιπωλεῖται στίχας ἀνδρῶν·
ἀρνειῷ μιν ἔγωγε ἐίσκω πηγεσιμάλλῳ,

ὅς τ’ ἀίων μέγα πῶϋ διέρχεται ἀργεννάων.”

Τδν δ’ ἠμείβετ’ ἔπειθ’ Ἑλένη Διδς ἐκγεγαυῖα·
“ οὗτος δ’ αὖ Λαερτιάδης πολύμητις Ὀδυσσεύς, 200
δς τράφη ἐν δήμῳ Ἰθάκης κραναῆς περ ἐούσης
εἰδὼς παντοίους τε δόλους καὶ μήδεα πνκνά.”

Τῆν δ’ αὖτ’ Ἀντήνωρ πεπνυμένος ἀντίον ηύδα·
“‹T› γύναι, ἦ μάλα τοῦτο έπος νημερτὲς ἔειπες·
ἤδη γάρ καὶ δεῦρό ποτ’ ἤλυθε δῖος Ὀδυσσεὺς ²05
σεῦ ἕνεκ’ ἀγγελίης σὺν ἀρηϊφίλῳ Μενελόιρ·
τοὺς δ’ ἐγὼ ἐξείνισσα καί ἐν μεγάροισι φίλησα,
ἀμφοτέρων δὲ φυῆν ἐδάην καὶ μήδεα πυκνά.
ἀλλ’ ότε δῆ Τρύεσσιυ ἐν ἀγρομένοισιν ἔμιχθεν,
στάντων μὲν Μενέλαος ὑπείρεχεν εὐρέας ὤμους, 210
ἀμφω δ’ ἑζομένω γεραρώτερος ἦεν Ὀδυσσεύς·
ἀλλ’ ὅτε δῆ μύθους καὶ μήδεα πᾶσιν ὕφαινον,
ῆ τοι μὲν Μενέλαος ἐπιτροχάδην ἀγόρευε,
παῦρα μέν,’ἆλλά μάλα λιγέως, ἐπεὶ ού πολύμυθος
οὐδ’ ἀφαμαρτοεπής· ῆ καί γένει ὕστερος ῆεν. 215

 

