832 19· ολκνυαικυ T. '

οἳ δὲ διὰ ξεστῶν κεράων ἔλθωσι θύραζε,
οῖ ῥ’ ἔτυμα κραίνουσι, βροτῶν ὅτε κέν τις ἴδηται.
ἄλλ’ ἐμοὶ ὀιίκ ἐντεῦθεν όίομαι αένδν ὄνειρον
ἐλθέμεν· ἦ κ’ ἀσπαστὸν ἐμοὶ καὶ παιδὶ γένοιτο.
ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσιν· 5μο
ἥδε δὴ ἠὼς εἶσι δυσώνυμος, ή μ’ Ὀδυσῆος
οίκον ἀποσχήσει· νῦν γάρ καταθήσω ἄεθλον,
τοὺς πελέκεας, τοὺς κεῖνος ἐνὶ μεγάροισιν ἑοῖσιν
ἵστασχ’ ἑξείης, δρυόχους ὥς, δόδεκα πάντας·
στάς δ’ ὅ γε τολλδν ἄνευθε διαρρίπτασκεν ὀϊστόν. 575
νΰν δὲ μνηστήρεσσιν ἄεθλον τοῦτον ἐφήσω·
δς δέ κε ῥηΐτατ’ ἐντανύσῃ βιὸν έν παλάμῃσι
καὶ διοϊστεύσῃ πελέκεων δυοκαίδεκα πάντων,
τῷ κεν ἅμ’ ἑσποίμην, νοσφισσαμένη τόδε δῶμα
κουρίδιον, μάλα καλόν, ἐνίπλειον βιότοιο, 580
τοῦ ποτε μεμνήσεσθαι ὀίομαι ἔν περ όνείρῳ.”
Τήν δ’ ἀπαμειβόμενος προσέφη πολύμητις Ὀδυσσεύς·
“ὦ γύναι αίδοίη Λαερτιάδεω Ὀδυσῆος,
μηκέτι νῦν ἀνάβαλλε δόμοις ἔνι τοῦτον ἄεθλον·
πρὶν γάρ τοι πολύμητις ἐλεύσεται ἐνθάδ’ Ὀδυσσεύς, 585
πρὶν τούτους τόδε τόξον ἐύξοον ἀμφαφόωντας
νευρήν τ’ ἐντανύσαι διοϊστεῦσαί τε σιδήρου.”
Τὸν δ’ αύτε προσέειπε περίφρων Πηνελόπεια·
“ εἴ κ’ ἐθέλοις μοι, ξεῖνε, παρήμενος ἐν μεγάροισι
τέρπειν, ού κέ μοι ὕπνος ἐπὶ βλεφάροισι χυθείη. 590
ἄλλ’ αὖ γάρ πως ἔστιν ἀύπνους ἔμμεναι αἰὲν
ἀνθρώπους· ἐπὶ γάρ τοι ἑκάστῳ μοῖραν ἔθηκαν
ἀθάνατοι θνητοῖσιν ἐπὶ ζείδωρον ἄρουραν.
ἀλλ’ ἦ τοι μὲν ἐγὼν ὑπερώϊον εἰσαναβᾶσα
λέξομαι είς εὐνήν, ἥ μοι στονόεσσα τέτυκται, 595
αίεὶ δάκρυσ’ ἐμοῖσι πεφυρμένη, ἐξ οὗ Ὀδυσσεὺς
ᾤχετ’ ἐποψόμενος Κακοΐλιον οὐκ ὀνομαστήν.

 

