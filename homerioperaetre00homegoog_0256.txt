240 12. ΙΛΙΑΔΟΣ Μ.

νιφέμεν, ἀνθρώποισι πιφαυσκόμενος τὰ δ κῆλα· 280

κοιμήσας δ’ ἀνέμους χέει ἔμπεδον, ὄφρα καλύψῃ

ὑψηλῶν ὀρέων κορυφὰς καὶ πρώονας ἄκρους

καὶ πεδία λωτεῦντα καὶ ἀνδρῶν πίονα ἔργα,

καί τ’ ἐφ’ ἁλός πολιῆς κέχυται λιμέσιν τε καὶ ἀκταῖς,

κῦμα δέ μιν προσπλάζον ἐρύκεται· ἄλλο τε πάντα 285

εἴλυται καθύπερθ’, ὅτ’ ἐπιβρίσῃ Διὸς ὄμβρος·

ῶς τῶν ἀμφοτέρωσε λίθοι πωτῶντο θαμειαί,

αἱ μὲν ἄρ’ ἐς Τρῶας, αί δ’ ἐκ Τρώων ἐς Ἀχαιούς,

βαλλομένων· τὸ δὲ τεῖχος ύπερ πῶν δοῦπος ὀρώρει.
Οὐδ’ ἀν πω τότε γε Τρῶες καὶ φαίδιμος Ἕκτωρ ’ ²90

τείχεος ἐρρήξαντο πύλας καὶ μακρὸν ὀχῆα,

εί μῆ ἄρ’ υίδν έδν Σαρπηδόνα μητίετα Ζεὺς

ὦρσεν ἐπ’ Ἀργείοισι, λέονθ’ ῶς βουσὶν έλιξιν.

αὐτίκα δ’ ἀσπίδα μὲν πρόσθ’ ἔσχετο πάντοσ’ ἐίσην,

καλῆν χαλκείην ἐξήλατον, ῆν ἄρα χαλκεὺς ²95

mam, ἔντοσθεν δὲ βοείας ῥάψε θαμειὰς

χρυσείῃς ῥάβδοισι διηνεκέσιν περὶ κύκλον.

τῆν ἄρ’ ὅγε πρόσθε σχόμενος, δύο δοῦρε τινάσσων,

βῆ ῥ’ ίμεν ὥς τε λέων ὀρεσίτροφος, ὅς τ’ ἐπιδευὴς

δηρδν ἔῃ κρειῶν, κέλεται δέ ἑ θυμὸς ἀγήνωρ 300

μήλων πειρήσοντα καὶ ἐς πυκινὸν δόμον ἐλθεῖν·

εἴπερ γάρ χ’ εύρῃσι παρ’ αὐτόφι βώτορας ἄνδρας

σὺν κυσὶ καὶ δούρεσσι φυλάσσοντας περὶ μῆλα,

ού ῥά τ’ ἀπείρητος μέμονε σταθμοῖο δίεσθαι,

ἀλλ’ ὅγ’ ἀρ’ ῆ ἥρπαξε μετάλμενος, ήέ καὶ αὐτὸς ³05

ἔβλητ’ ἐν πρώτοισι θοῆς ἀπὸ χειρὸς ἄκοντι·

ὥς ῥα τότ’ ἀντίθεον Σαρπηδόνα θυμὸς ἀνῆκε

τεῖχος ἐπαΐξαι διά τε ῥήξασθαι ἐπάλξεις.

αὐτίκα δὲ Γλαῦκον προσέφη, παῖδ’ Ἱππολόχοιο·

“ Γλαῦκε, τίη δή νῶϊ τετιμήμεσθα μάλιστα 310

έδρῃ τε κρέασίν τε ίδὲ πλείοις δεπάεσσιν

 

