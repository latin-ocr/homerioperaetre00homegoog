38 2. ικιΑΔοΣ Β.

Οδ δ’ Εὔβοιαν ἔχον μένεα πνείοντες Ἄβαντες,
Χαλκίδα τ’ Εἰρέτριάν τε πολυστάφυλόν θ’ Ἱστίαιαν
Κήρινθόν τ’ ἔφαλον Δίου τ’ αἰπὺ πτολίεθρον,
οἴ τε Κάρυστον ἔχον ἡδ’ οἳ Στύρα ναιετάασκον,
τῶν αὖθ’ ἡγεμόνευ’ Ἐλεφήνωρ, όζος Ἀρηος, 540
Χαλκωδοντιάδης, μεγαθύμων ἀρχδς Ἀβάντων.
τῷ δ’ ἀμ’ Ἀβαντες ἕποντο θοοί, ὄπιθεν κομόωντες,
αἰχμηταὶ μεμαῶτες ὀρεκτῇσιν μελίῃσι
, θάρηκας ῥήξειν δηίων ἀμφὶ στήθεσσι·
τῷ δ’ άμα τεσσαράκοντα μέλαιναι νῆες ἕποντο. 5⁴5

Οἳ δ’ ἀρ’ Ἀθήνας εἶχον, ἐϋκτίμενον πτολίεθρον,

, δῆμον Ἐρεχθῆος μεγαλήτορος, ὅν ποτ’ Ἀθήνη

θρέψε Διὸς θυγάτηρ, τέκε δέ ζείδωρος ἀρουρα,

κὰδ δ’ ἐν Ἀθήνης εἷσεν, ἐῷ ἐν πίονι νηῷ·

ἔνθα δέ μιν ταύροισι καὶ ἀρνειοῖς ἱλάονται 550
κοῶροι Ἀθηναίων περιτελλομένων ἐνιαυτῶν·

τῶν αὕθ’ ἡγεμόνευ’ υίδς Πετεῶο Μενεσθεύς.

τῷ δ’ ού πό τις ὁμοῖος ἐπιχθόνιος γένετ’ ἀνὴρ

κοσμῆσαι ἵππους τε καὶ ἀνέρας ἀσπιδιώτας·

Νέστωρ οἶος ἔριζεν· άγδρ προγενέστερος ἡεν· 535
τῆ δ’ άμα πεντήκοντα μέλαιναι νῆες ἕποντο.

Αίας δ’ ἐκ Σαλαμῖνος άγεν δυοκαίδεκα νῆας,
στῆσε δ’ ἀγων ἵν’ Ἀθηναίων ἵσταντο φάλαγγες.

Οἳ δ’ Ἀργος τ’ εἶχον Τίρυνθά τε τειχιόεσσαν,
Ἑρμιόνην Ἀσίνην τε, βαθὺν κατὰ κόλπον ἐχούσας, 560
Τροιζῆν’ Ἠϊόνας τε καὶ ἀμπελόεντ’ Ἐπίδαυρον,
οἵ τ’ ἔχον Αίγιναν Μάσητά τε κοῦροι Ἀχαιῶν,
τῶν αὖθ’ ἡγεμόνευε βοὴν ἀγαθὸς Διομήδης
καὶ Σθένελος, Καπανῆος ἀγακλειτοῦ φίλος υἱός·
τοῖσιδ’ ἀμ’ Εὐρύαλος τρίτατος κίεν, ίσόθεος φύς, 565
Μηκιστέος υίδς Ταλαϊονίδαο άνακτος· ’
συμπάντων δ’ ἡγεῖτο βοὴν ἀγαθὸς Διομήδης·

 

