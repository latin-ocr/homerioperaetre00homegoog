892 24. ΟΔΥΣΣΕΙΑΣ Ω.

ήρόων, ὅτε κέν ποτ’ ἀποφθιμένου βασιλῆος
ζώννυνταί τε νέοι καὶ ἐπεντύνονται ἀεθλα·
ἀλλά κε κεῖνα μάλιστα ίδιδν θηήσαο θυμῷ, 90
αἶ’ ἐπὶ σοὶ κατέθηκε θεά περικαλλέ’ ἄεθλα,
ἀργυρόπεζα Θέτις· μάλα γὰρ φίλος ήσθα θεοῖσιν.
δς σὺ μὲν οὐδὲ θανὼν ὄνομ’ ὤλεσας, ἀλλά τοι αίεὶ
πάντας ἐπ’ ἀνθρώπους κλέος έσσεται ἐσθλόν, Ἀχιλλεῦ·
αὐτὰρ ἐμοὶ τί τόδ’ ήδος, ἐπεὶ πόλεμον τολύπευσας 9⁵
ἐν νόστῳ γάρ μοι Ζεὺς μήσατο λυγρὸν ὄλεθρον
Αἰγίσθου ὑπὸ χερσὶ καί οὐλομένης ἀλόχοιο.”

Ὧς οἱ μὲν τοιαῦτα πρὸς ἀλλήλους ἀγόρευον,
ἀγχίμολον δέ σφ’ ήλθε διάκτορος ἀργειφόντης,
ψυχὰς μνηστήρων κατάγων Ὀδυσῆϊ δαμέντων. ιοο
τά δ’ ἀρα θαμβήσαντ’ ίθὺς κίον, ὣς ἐσιδέσθην.
έγνω δὲ ψυχή Ἀγαμέμνονος Ἀτρείδαο
παῖδά φίλον Μελανῆος, ἀγακλυτὸν Ἀμφιμέδοντα·
ξεῖνος γάρ οἱ ἔην Ἰθάκῃ ἔνι οἰκία ναίων.
τὸν προτέρη ψυχὴ προσεφώνεεν Ἀτρείδαο· ¹05
“ Ἀμφίμεδον, τί παθόντες έρεμνῆν γαῖαν έδυτε
πάντες κεκριμένοι καὶ ὁμήλικες,· οὐδέ κεν ἄλλως
κρινόμενος λέξαιτο κατὰ πτόλιν ἀνδρας ἀρίστους.
ῆ ὔμμ’ ἐν νήεσσι Ποσειδάων ἐδάμασσεν,
όρσας ἀργαλέους ἀνέμους καὶ κύματα μακρά ,· ’ 110
ή που ἀνάρσιοι ἄνδρες ἐδηλήσαντ’ ἐπὶ χέρσου
βοῦς περιταμνομένους ἠδ’ οίῶν πάεα καλό,
ήὲ περὶ πτόλιος μαχεσόμενοι ἠδὲ γυναικῶν;
είπέ μοι εἰρομένῳ· ξεῖνος δέ τοι εὔχομαι εἶναι.
ἦ οὗ μέμνῃ ότε κεῖσε κατήλυθον ὑμέτερον δῶ, 115
ὀτρυνέων Ὀδυσῆα σὺν ἀντιθέῳ Μενελάῳ
Ἴλιον είς ἀμ’ ἕπεσθαι ἐϋσσέλμων ἐπὶ νηῶν,·
μηνὶ δ’ ἄρ’ οὔλῳ πάντα περήσαμεν εὐρέα πόντον,
σπουδῇ παρπεπιθόντες Ὀδυσσῆα πτολίπορθον.”

 

