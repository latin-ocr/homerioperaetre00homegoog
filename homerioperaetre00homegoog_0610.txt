6. οατνναικν z. 605

ἀνὴρ ήδέ γυνή· πόλλ’ άλγεα δυσμενέεσσι,
χάρματα δ’ εὐμενέτῃσι· μάλιστα δέ τ’ ἔκλυον αύτοί.” 185
Τὸν δ’ αι’) Ναυσικάα λευκώλενος ἀντίον ηύδα·
“ ξεῖν’, ἐπεὶ ούτε κακῳ οὔτ’ άφρονι φωτὶ ἔοικας,
Ζεὺς δ’ αὐτὸς νέμει ὄλβον Ὀλύμπιος ἀνθρώποισιν,
ἐσθλοῖς ἡδὲ κακοῖσιν, ὅπως ἐθέλῃσιν, ἑκάστῳ·
καί που σοὶ τάδ’ ἔδωκε, σὲ δὲ χρὴ τετλάμεν ἔμπης. 190
νῦν δ’, ἐπεὶ ἡμετέρην τε πόλιν καὶ γαῖαν ἱκάνεις,
οὔτ’ οὖν ἐσθῆτος δευήσεαι ούτε τεν άλλου,
ὧν ἐπέοιχ’ ίκέτην ταλαπείριον ἀντιάσαντα.
άστυ δέ τοι δείξω, ἐρέω δέ τοι ούνομα λαῶν.
Φαίηκες μὲν τήνδε πόλιν καὶ γαῖαν ἔχουσιν, 195
είμὶ δ’ ἐγὼ θυγάτηρ μεγαλήτορος Ἀλκινόοιο,
τοῦ δ’ ἐκ Φαιήκων ἔχεται κάρτος τε βίη τε.”
Ἦ ῥα, καὶ ἀμφιπόλοισιν ἐϋπλοκάμοισι κέλευσε·
“ στῆτέ μοι, ἀμφίπολοι· πόσε φεύγετε φῶτα ἰδοῦσαι ,·
ή μή πού τινα δυσμενέων φάσθ’ ἔμμεναι ἀνδρῶν ,· 200
οὐκ ἔσθ’ οὗτος ἀνήρ διερὸς βροτὸς οὐδὲ γένηται,
ός κεν Φαιήκων ἀνδρῶν ἔς γαῖαν ἵκηται

οἰκέομεν δ’ ἀπάνευθε πολυκλύστῳ ἐνὶ πόντῳ,

ἔσχατοι, οὐδέ τις ἄμμι βροτῶν ἐπιμίσγεται άλλος. 205

ἀλλ’ ὅδε τις δύστηνος ἀλώμενος ἐνθάδ’ ἱκάνει,

τὸν νῦν χρή κομέειν· πρὸς γὰρ Διός εἰσιν άπαντες

ξεῖνοί τε πτωχοί τε, δόσις δ’ ὀλίγη τε φίλη τε.

ἀλλά δότ’, ἀμφίπολοι, ξείνῳ βρῶσίν τε πόσιν τε,

λούσατέ τ’ ἐν ποταμῷ, ὅθ’ ἐπὶ σκέπας ἔστ’ ἀνέμοιο.” ιιο
Ὣς ἔφαθ’, αἱ δ’ ἔσταν τε καὶ ἀλλήλῃσι κέλευσαν,

κάδ δ’ ἄρ’ Ὀδυσσῆ’ εἷσαν ἐπὶ σκέπας, ὣς ἐκέλευσε

Ναυσικάα, θυγάτηρ μεγαλήτορος Ἀλκινόοιο·

πὰρ δ’ ἄρα οἱ φᾶρός τε χιτῶνά τε εἵματ’ ἔθηκαν,

δῶκαν δὲ χρυσέῃ ἐν ληκύθῳ ὑγρὸν ἔλαιον, ²¹⁵

 

