· ΟΔΥΣΣΕΙΑΣ Ο.

———

Τηλεμάχου πρὸς Εὔμαιον ἄφιξις.

Ἡ δ’ είς εὐρύχορον Λακεδαίμονα Παλλὰς Ἀθήνη

ᾤχετ’, Ὀδυσσῆος μεγαθύμου φαίδιμον υἱὸν

νόστου ὑπομνήσουσα καὶ ὀτρυνέουσα νέεσθαι.

εὗρε δὲ Τηλέμαχον καὶ Νέστορος ιἰγλαδν υἱὸν

εὕδοντ’ έν προδόμῳ Μενελάου κυδαλίμοιο, 5
ἦ τοι Νεστορίδην μαλακῷ δεδμημένον ὕπνῳ·

Τηλέμαχον δ’ οὐχ ύπνος ἔχε γλυκύς, ἀλλ’ ἐνὶ θυμῷ
νύκτα δι’ ἀμβροσίην μελεδήματα πατρὸς ἔγειρεν.

ἀγχοῦ δ’ ἱσταμένη προσέφη γλαυκῶπις Ἀθήνη·

“ Τηλέμαχ’, οὐκέτι καλδ δόμων άπο τῆλ’ ἀλάλησαι, 10
κτήματά τε προλιπὼν ἄνδρας τ’ ἐν σοῖσι δόμοισιν

οὕτω ὑπερφιάλους· μή τοι κατὰ πάντα φάγωσι

κτήματα δασσάμενοι, σὺ δὲ τηϋσίην ὁδὸν ἔλθῃς.

ἀλλ’ ὄτρυνε τάχιστα βοὴν ἀγαθὸν Μενέλαον

πεμπέμεν, ὄφρ’ ἔτι οίκοι ἀμύμονα μητέρα τέτμῃς. 15
ἤδη γάρ ῥα πατήρ τε κασίγνητοί τε κέλονται

Εὐρυμάχῳ γήμασθαι· ὁ γὰρ περιβάλλει ἅπαντας
μνηστῆρας δώροισι καὶ ἐξώφελλεν ἔεδνα·

μή νύ τι σεῦ ιἰέκητι δόμων ἐκ κτῆμα φέρηται.

οἶσθα γὰρ οἶος θυμὸς ἐνί στήθεσσι γυναικός· 20 ’

κείνου βούλεται οἶκον ὀφέλλειν ός κεν ὀπυίῃ,
παίδωνδὲ προτέρων καὶ κουριδίοιο φίλοιο
ούκέτι μέμνηται τεθνηότος οὐδὲ μεταλλᾷ.

 

