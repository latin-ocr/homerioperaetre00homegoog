666 10. ΟΔὙΣΣΕΙΑΣ Κ.

οὐδ’ οί γ’ ὡρμήθησαν ἐπ’ ἀνδράσιν, ἀλλ’ ἀρα τοί γε
οὐρῇσιν μακρῇσι περισσαίνοντες ἀνέσταν.

ὡς δ’ ὅτ’ ἀν ἀμφὶ ἄνακτα κύνες δαίτηθεν ἰόντα
σαίνωσ’· αἰεὶ γάρ τε φέρει μειλίγματα θυμοῦ·
ὣς τοὺς ἀμφὶ λύκοι κρατερώνυχες ἠδὲ λέοντες .
σαῖνον· τοὶ δ’ ἔδεισαν, ἐπεὶ ἴδον αίνά πέλωρα.
ἔσταν δ’ ἐν προθύροισι θεᾶς καλλιπλοκάμοιο, οιο
Κίρκης δ’ ἔνδον ἄκουον ἀειδούσης ἀντὶ καλῇ,
ἱστὸν ἐποιχομένης μέγαν άμβροτον, οἶα θεάων
λεπτά τε καί χαρίεντα καὶ ἀγλαὰ ἔργα πέλονται.
τοῖσι δὲ μύθων ἦρχε Πολίτης, ὄρχαμος ἀνδρῶν,
ὅς μοι κήδιστος ἑτάρων ἦν κεδνότατός τε· 2²5
“Ὥ φίλοι, ἔνδον γάρ τις ἐποιχομένη μέγαν ἱστὸν ·
καλὸν ἀοιδιάει, δάπεδον δ’ ἀπαν ἀμφιμέμυκεν,
ἢ θεὸς ἠέ γυνύ· ἀλλά φθεγγόμεθα θῖισσον.”
Ὣς ἀρ’ ἐφώνησεν, τοὶ δ’ ἐφθέγγοντο καλεῦντες.
ἡ δ’ αἶψ’ ἐξελθοῦσα θύρας ὤϊξε φαεινάς ²30
καὶ κάλει· οἱ δ’ ἀμα πάντες ἀϊδρείῇσιν έποντο·
Εὐρύλοχος δ’ ὑπέμεινεν, ὀϊσάμενος δόλον εἶναι.
εῖσεν δ’ εἰσαγαγοῦσα κατά κλισμούς τε θρόνους τε,
ἐν δέ σφιν τυρόν τεκαὶ ἀλφιτα καί μέλι χλωρδν
οῖνφ Πραμνείῳ ἐκύκα· ,ἀνέμισγε δέ σι’τιρ ²35
φάρμακα λύγρ’, ίνα πάγχυ λαθοίατο πατρίδος αἴης.
αύτάρ ἐπεὶ δῶκέν τε καὶ ἔκπιον, αὐτίκ’ ἔπειτα
ῥάβδῳ πεπληγυῖα κατὰ συφεοῖσιν ἐέργνυ.
οἱ δέ συῶν μέν ἔχον κεφαλὰς φωνήν τε τρίχας τε
καὶ δέμας, αὐτὰρ νοῦς ἦν ἔμπεδος ὡς τὸ πάρος περ. 240
ὣς οἱ μὲν κλαίοντες ἐέρχατο· τοῖσι δέ Κίρκη
πάρ ῤ’ ἀκυλον βάλανόν τ’ ἔβαλεν καρπόν τε κρανείης
ἔδμεναι, οἶα ούες χαμαιευνάδες αίέν ἔδουσιν.
Εὐρύλοχος δ’ ἀφ· ἦλθε θοὴν ἐπὶ νῆα μέλαιναν,
ἀγγελίην ἑτάρων ἐρέων καὶ ἀδευκέα πότμον. ²45

 

