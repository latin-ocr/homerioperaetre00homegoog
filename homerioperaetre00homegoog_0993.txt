988 πΜΝοι. .

ἀθάνατοι, περίαλλα δ’ ὁ Βάκχειος Διόνυσος·

Πᾶνα δέ μιν καλέεσκον, ὅτι φρένα πᾶσιν ἔτερψε.
Καὶ οδ μὲν οὕτω χαῖρε, ἀναξ, ἵλαμαι δέ α’ ἀοιδῇ·

αὐτὰρ ἐγὼ καὶ σεῖο καί ἀλλης μνήσομ’ ἀοιδῆς.

ΧΧ.

Εἰς Ἥφαιστον.

Ἥφαιστον κλυτόμητιν ἆείδεο, Μοῦσα λίγεια,
δς μετ’ Ἀθηναίης γλαυκώπιδος ἀγλαὰ ἔργα
ἀνθρώπους ἐδίδαξεν ἐπὶ χθονός, οἳ τὸ πάρος περ
ἄντροις ναιετάασκον ἐν οὔρεσιν, ἠΰτε θῆρες.
νῦν δὲ δι’ Ἥφαιστον κλυτοτέχνην ἔργα δαέντες
ῥηϊδίως αἰῶνα τελεσφόρον είς ἐνιαυτὸν
εὔκηλοι διάγουσιν ένὶ σφετέροισι δόμοισιν.

Ἀλλ’ ἵληθ’ Ἥφαιστε· δίδου δ’ ἀρετήν τε καὶ ὄλβον.

ΧΧΙ.

Εἰς Ἀπόλλωνα.

Φοῖβε, σὲ μὲν καὶ κύκνος ὑπὸ πτερύγων λίγ’ ἀείδει,
ὄχθη ἐπιθρῴσκων ποταμὸν πάρα δινήεντα,
Πηνειόν· σὲ δ’ ἀοιδὸς ἔχων φόρμιγγα λίγειαν
ἡδυεπὴς πρῶτόν τε καὶ ὕστατον αίέν ἀείδει.

Καὶ σὺ μὲν οὕτω χαῖρε, ἀναξ, ίλαμαι δέ σ’ ἀοιδῇ. 5

48 ἵλαμαι y; λίτομαι xp.

 

