868 αι. ΟΔΥΣΣΕΙΑΣ Χ.

ὁππότε κεν τούτους κτέωμεν, πατέρ’ ἠδὲ καὶ υἱόν,

ἐν δὲ σὺ τοῖσιν ἔπειτα πεφήσεαι, οἶα μενοινᾷς

ἔρδειν ἐν μεγάροις· σῆ δ’ αὐτοῦ κράατι τίσεις.

αὐτὰρ ἐπῆν ὑμέων γε βίας ἀφελώμεθα χαλκῷ,

κτήμαθ’ ὁπόσσα τοί ἐστι, τά τ’ ἔνδοθι καὶ τδ θύρηφι, 220
τοῖσιν Ὀδυσσῆος μεταμίξομεν· οὐδέ τοι υἰας

ζώειν ἐν μεγάροισιν ἐάσομεν, οὐδὲ θύγατρας ’

οὐδ’ άλοχον κεδνὴν Ἰθάκης κατὰ άστυ πολεύειν.”

Ὠς φάτ’, Ἀθηναίη δέ χολώσατο κηρόθι μᾶλλον,
νείκεσσεν δ’ Ὀδυσῆα χολωτοῖσιν ἐπέεσσιν· 2²5
“ οὐκέτι σοίγ’, Ὀδυσεῦ, μένος ἔμπεδον οὐδέ τις ἀλκή,
οίη ὅτ’ ἀμφ’. Ἑλένῃ λευκωλένῳ εὐπατερείῃ
εἰνάετες Τρώεσσιν ἐμάρναο νωλεμὲς αἰεί,
πολλοὺς δ’ ἄνδρας ἔπεφνες ἔν αἰνῇ δηϊοτῆτι,
σῇ δ’ ἥλω βουλῆ Πριάμου πόλις εὐρυάγυια. ²30
πῶς δή νῦν, ὅτε σόν γε δόμον καί κτήμαθ’ ἱκάνεις,
άντα μνηστήρων ὀλοφύρεαι άλκιμος εἰναι ,·
άλλ’ ἄγε δεῦρο, πέπον, παρ’ ἔμ’ ἵστασο καὶ ίδε ἔργον,

ὄφρ’ εἰδῇς οἰός τοι έν ἀνδράσι δυσμενέεσσι

Μέντωρ Ἀλκιμίδης εὐεργεσίας ἀποτίνειν.” 2 35
Ἦ ῥά, καὶ οὐ πω πάγχυ δίδου ἑτεραλκέα νίκην,

ἀλλ’ ἔτ’ ἄρα σθένεός τε καὶ ἀλκῆς πειρήτιζεν

ἠμὲν Ὀδυσσῆος ἠδ’ υἱοῦ κυδαλίμοιο.

αὐτὴ δ’ αἰθαλόεντος άνδ μεγάροιο μέλαθρον

ἕζετ’ άναίξασα, χελιδόνι εἰκέλη ἄντην. 240
Μνηστῆρας δ’ ὤτρυνε Δαμαστορίδης Ἀγέλαος

Εὐρύνομός τε καὶ Ἀμφιμέδων Δημοπτόλεμός τε

Πείσανδρός τε Πολυκτορίδης Πόλυβός τε δαΐφρων·

οἶ γὰρ μνηστήρων ἀρετῇ ἔστιν ἔξοχ’ άριστοι,

όσσοι ἔτ’ ἔζωον περί τε ψυχέων ἐμάχοντο· ²45

τούς δ’ ήδη ἐδάμασσε βιὸς καί ταρφέες ἰοί.

τοῖς δ’ Ἀγέλεως μετέειπεν, ἔπος πάντεσσι πιφαύσκων·

 

