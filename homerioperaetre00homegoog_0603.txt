598 5· ολνςυοικς π.

ῥῖγος καὶ κάματος, γλυκερδς δέ μοι ύπνος ἀπέλθῃ,

δείδω μὴ θήρεσσιν έλωρ καὶ κύρμα γένωμαι.”

¹ Ὣς ἀρα οἱ φρονέοντι δοάσσατο κέρδιον εἶναι·

βῆ ῥ’ ίμεν είς ύλην· τὴν δὲ σχεδὸν ὕδατος εύρεν 475
ἓν περιφαινομένῳ· δοιοὺς δ’ ἀρ’ ὑπήλυθε θάμνους

ἐξ ὁμόθεν πεφυῶτας· δ μὲν φυλίης, δ δ’ ἐλαίης.

τοὺς μὲν ἄρ’ οὔτ’ ἀνέμων διάη μένος ύγρδυ ἀέντων,

¹ οὔτε ποτ’ ἠέλιος φαέθων ἀκτῖσιν ἔβαλλεν,

οὔτ’ ὄμβρος περάασκε διαμπερές· ὣς ἀρα πυκνοὶ 480
ἀλλήλοισιν ἔφυν ἐπαμοιβαδίς· οθς ὑπ’ Ὀδυσσεὺς

δύσετ’. ἄφαρ δ’ εὐνὴν ἐπαμήσατο χερσὶ φίλῃσιν
εὐρεῖαν· φύλλων γὰρ ἔην χύσις ἤλιθα πολλή,

ὅσσον τ’ ἠὲ δύω ἠὲ τρεῖς ἄνδρας ἔρυσθαι

ὥρῃ χειμερίῃ, εί καὶ μάλα περ χαλεπαίνοι. ¹ 485 .
τὴν μὲν ἰδὼν γήθησε πολύτλας δῖος Ὀδυσσεύς, ,

έν δ’ ἄρα μέσσῃ λέκτο, χύσιν δ’ ε’πεχεύατο φύλλων.

ὡς δ’ ὅτε τις δαλὸν σποδιῇ ἐνέκρυψε μελαίνῃ
ἀγροῦ ἐπ’ ἐσχατιῆς, ᾧ μὴ πάρα γείτονες ἄλλοι,
σπέρμα πυρὸς σώζων, ἵνα μή ποθεν ἄλλοθεν αύῃ, 490

ὣς Ὀδυσεὺς φύλλοισι καλύψατο· τῷ δ’ ἄρ’ Ἀθήνη
ύπνον ἐπ’ ὄμμασι χεῦ’, ἵνα μιν παύσειε τάχιστα
δυσπονέος καμάτοιο, φίλα βλέφαρ’ ἀμφικαλύψας.

 

