248 13. ΙΛΙΑΔΟΣ Ν.

αὐτώ θ’ ἑστάμεναι κρατερῶς καὶ ἀνωγέμεν ἀλλους·

τῶ κε καῖ ἐσσύμενόν περ ἐρωήσαιτ’ ἀπὸ νηῶν

ὠκυπόρων, εἰ καί μιν Ὀλύμπιος ,αὐτὸς έγείρει.” s
Ἦ, καὶ σκηπανίῳ, γαιήοχος ἐννοσίγαιος

ἀμφοτέρω κεκοπὼς πλῆσεν μένεος κρατεροῖο,

γυῖα δ’ έθηκεν ἐλαφρά, πόδας καὶ χεῖρας ὕπερθεν.

αὐτὸς δ’ ώς τ’ ’ίρηξ ὠκύπτερος ῶρτο πέτεσθαι,

ὅς ῥά τ’ ἀπ’ αἰγίλιπος, πέτρης περιμήκεος ἀρθεὶς

ὁρμήσῃ πεδίοιο διώκειν ὄρνεον ἀλλο, - ’ 2

ῶς ἀπὸ τῶν ἤϊξε Ποσειδάων ἐνοσίχθων.

τοῖιν δ’ ἔγνω πρόσθεν Ὀϊλῆος ταχὺς Αίας,

αἶψα δ’ ἀρ’ Αίαντα προσέφη Τελαμώνιον υἱόν·

“ Αῖαν, ἐπεί τις νῶϊ θεῶν, οῖ Ὄλυμπον ἔχουσι,

μάντεϊ εἰδόμενος κέλεται παρὰ νηυσὶ μάχεσθαι,

οὐδ’ ό γε Κάλχας ἔστί, θεοπρόπος οἰωνιστής· 70

’ ’ίχνια γὰρ μετόπισθε ποδῶν ἠδὲ κνημάων

ῥεῖ’ ἔγνων ἀπιόντος· ἀρίγνωτοι δὲ θεοί περ·

καὶ δ’ ἐμοὶ αὐτῷ θυμὸς ἔνὶ στήθεσσι φίλοισι

μᾶλλον ἐφορμᾶται πολεμίζειν ἠδὲ μάχεσθαι,

μαιμώωσι δ’ ἔνερθε πόδες καὶ χεῖρες ύπερθε,” ⁷5
Τὸν δ’ ἀπαμειβόμενος προσέφη Τελαμώνιος Αἴας·

“ ούτω νῦν καὶ ἐμοὶ περὶ δούρατι χεῖρες ἀαπται .

μαιμῶσιν, καί μοι μένος ώραρε, νέρθε δὲ ποσσὶν

ἔσσυμαι ἀμφοτέροισι· μενοινώω δὲ καὶ οἶος

Ἕκτορι Πριαμίδη ἄμοτον μεμαῶτι μάχεσθαι.” , 80

Ὣς οῖ μὲν τοιαῦτα πρὸς ἀλλήλους ἀγόρευον,
χάρμῃ γηθόσυνοι, τήν σφιν θεὸς ἔμβαλε θυμῷ·
τόφρα δὲ τοὺς ὄπιθεν γαιήοχος ἀρσεν Ἀχαιούς,
αϊ παρά νηυσὶ θοῇσιν ἀνέψυχον φίλον ἦτορ.
τῶν ῥ’ ἀμα τ’ ἀργαλέῳ καμάτῳ φίλα γυῖα λέλυντο, 85
καί σφιν ἄχος κατὰ θυμὸν ἐγίγνετο δερκομένοισι
Τρῶας, τοὶ μέγα τεῖχος ὑπερκατέβησαν ὁμίλῳ,

 

