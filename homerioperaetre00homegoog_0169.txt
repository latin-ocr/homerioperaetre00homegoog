8. ΙΛΙΑΔΟΣ Θ. 153

στῆ δὲ παρ’ αὐτὸν ἰών καί μιν πρὸς μῦθον έειπε· 280
“Τεΰκρε, φίλη κεφαλή, Τελαμώνιε, κοίρανε λαῶν,
βάλλ’ οὕτως, αί κέν τι φόως Δαναοῖσι γένηαι
πατρί τε σῷ Τελαμῶνι, ό σ’ ἔτρεφε τυτθὸν ἐόντα,
καί σε νόθον περ έόντα κομίσσατο ᾦ ένί οἴκῳ·
τὸν καί τηλόθ’ έόντα έῦκλείης ἐπίβησον. 285
σοὶ δ’ ἐγὼ ἐξερέω ὣς καὶ τετελεσμένον ἔσται· “
αἰ κέν μοι δώῃ Ζεύς τ’ αἰγίοχος καί Ἀθήνη
Ἰλίου ἐξαλαπάξαι ἐϋκτίμενον πτολίεθρον,
πρώτῳ τοι μετ’ ἐμὲ πρεσβήϊον έν χερὶ θήσω,
ἢ τρίποδ’ ἠὲ δύω ἵππους αὐτοῖσιν ὄχεσφιν ²90
ἠὲ γυναῖχ’, ή κέν τοι ὁμὸν λέχος εἰσαναβαίνοι.”

Τὸν δ’ ἀπαμειβόμενος προσεφώνεε Τεῦκρος ἀμύμων·
“ Ἀτρεΐδη κύδιστε, τί με σπεύδοντα καὶ αὐτὸν
ὀτρύνεις; ού μέν τοι όση δύναμίς γε πάρεστι
παύομαι, ἀλλ’ έξ οὗ προτὶ Ἴλιον ὠσάμεθ’ αὐτούς, ²95
ἐκ τοῦ δή τόξοισι δεδεγμένος ἄνδρας ἐναίρω.
ὀκτώ δὴ προέηκα τανυγλώχινας ὀϊστούς,
πάντες δ’ έν χροὶ πῆχθεν ἀρηϊθόων αἰζηῶν·
τοῦτον δ’ ού δύναμαι βαλέειν κύνα λυσσητῆρα.”

Ἦ ῥα, καί ἄλλον ὀϊστὸν ἀπὸ νευρῆφιν ἴαλλεν 300
Ἕκτορος ἀντικρύ, βαλέειν δέ ἑ ἵετο θυμός·
καὶ τοῦ μέν ῥ’ ἀφάμαρθ’, ὅ δ’ ἀμύμονα Γοργυθίωνα
υἱὸν έὺν Πριάμοιο κατὰ στῆθος βάλεν ἰῷ,
τόν ῥ’ ἐξ Αἰσύμηθεν ὀπυιομένη τέκε μήτηρ
καλὴ Καστιάνειρα δέμας έϊκυῖα θεῇσι. 305
μήκων δ’ ὡς ἑτέρωσε κάρη βάλεν, ἤ τ’ ένὶ κήπῳ,
καρπῷ βριθομένη νοτίῃσί τε εἰαρινῇσιν,
ὣς ἓτέρωσ’ ἤμυσε κάρη πήληκι βαρυνθέν.

Τεῦκρος δ’ άλλον ὀϊστὸν άπὸ νευρῆφιν ίαλλεν
’Έκτορος ἀντικρύ, βαλέειν δέ ἑ ἰετο θυμός. 310
ἀλλ’ ὅ γε καὶ τόθ’ ἅμαρτε παρέσφηλεν γὰρ Ἀπόλλων·

 

