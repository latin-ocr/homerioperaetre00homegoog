420 21. ΙΛΙΑΔΟΣ Φ.

τὸν δ’ Ἀχιλεὺς ποταμόνδε λαβὼν ποδὸς ήκε φέρεσθαι,

καί σί ἐπευχόμενος έπεα πτερόεντ’ ἀγόρευεν· ιιι

“ ἐνταυθοῖ νῦν κεῖσο μετ’ ἰχθύσιν, οῖ σ’ ὠτειλήν

αἷμ’ ἀπολιχμήσονται ἀκηδέες· οὐδέ σε μήτηρ

ἐνθεμένη λεχέεσσι γοήσεται, ἀλλὰ Σκάμανδρος

οἴσει δινήεις εῖσω ἁλὸς εὐρέα κόλπον. 125

θρώσκων τις κατὰ κΰμα μέλαιναν φρῖχ’ ὑπαΐξει

ἱχθθς, ὅς κε φάγῃσι Λυκάονος ἀργέτα δημόν.

φθείρεσθ’, είς ὅ κεν ἀστυ κιχείομεν Ἰλίου ἱρῆς,

ὑμεῖς μὲν φεύγοντες, έγδι δ’ ὄπιθεν κεραΐζων.

οὐδ’ ὑμῖν ποταμός περ ἐΰρροος ἀργυροδίνης ¹30

ἀρκέσει, ᾧ δή δηθὰ πολέας ἱερεύετε ταύρους,

ζωοὺς δ’ ἓν δίνῃσι καθίετε μώνυχας ἵππους.

ἀλλὰ καὶ ὣς ὀλέεσθε κακὸν μόρον, είς ὅ κε πάντες

τίσετε Πατρόκλοιο φόνον καὶ λοιγὸν Ἀχαιῶν,

οδς ἐπὶ νηυσὶ θοῇσιν ἐπέφνετε νόσφιν ἐμεῖο.” 135
*Ως ἀρ’ ἔφη, ποταμὸς δέ χολώσατο κηρόθι μᾶλλον,

ώρμηνεν δ’ ἀνὰ θυμὸν ὅπως παύσειε πόνοιο

δῖον Ἀχιλλῆα, Τρώεσσι δὲ λοιγὸν ἀλάλκοι.

τόφρα δὲ Πηλέος υἱὸς ἔχων δολιχόσκιον ἔγχος

Ἀστεροπαίῳ έπῖιλτο κατακτάμεναι μενεαίνων, 140

υἱέϊ Πηλεγόνος· τὸν δ’ Ἀξιὸς εὐρυρέεθρος

γείνατο καὶ Περίβοια, Ἀκεσσαμενοῖο θυγατρῶν

πρεσβυτάτη· τῇ γάρ ῥα μίγη ποταμὸς βαθυδίνης.

τφ δ’ Ἀχιλεὺς ἐπόρουσεν, ὁ δ’ ἀντίος έκ ποταμοῖο

ἔστη έχων δόο δοῦρε· μένος δέ αί έν φρεσὶ θῆκε ¹⁴5

Ξάνθος, ἐπεὶ κεχόλωτο δαϊκταμένων αίζηῶν,

τοὺς Ἀχιλεὺς έδάῖζε κατὰ ῥόον οὐδ’ ἐλέαιρεν.

οί δ’ ὅτε δή σχεδὸν ήσαν ἐπ’ ἀλλήλοισιν ἰόντες,

τὸν πρότερος προσέειπε παδάρκης δῖος Ἀχιλλεύς·

“τίς πόθεν εῖς ἀνδρῶν, ὅμευ ἔτλης ἀντίος·έλθεῖν,· 150

δυστήνων δέ τε παῖδες ἐμῷ μένει ἀντιόωσι.”

 

