40 α. ΙΛΙΑΔΟΣ Β.

θεσπεσίην ἀφέλοντο καὶ ἐκλέλαθον κιθαριστύν· 600

τῶν αὖθ’ ἡγεμόνευε Γερήνιος ἱππότα Νέστωρ·
τῷ δ’ ἐνενήκοντα γλαφυραὶ νέες ἐστιχόωντο.
Οἱ δ’ ἔχον Ἀρκαδίην ύπδ Κυλλήνης ὄρος αίπύ,
Αἰπύτιον παρὰ τύμβον, ἵν’ ἀνέρες ἀγχιμαχηταί,
οἱ Φενεόν τ’ ἐνέμοντο καὶ Ὀρχομενδν πολύμηλον 605
Ῥίπην τε Στρατίην τε καὶ ἠνεμόεσσαν Ἐνίσπην,
καὶ Τεγέην εἶχον καὶ Μαντινέην ἐρατεινήν,
Στύμφηλόν τ’ εἶχον καὶ Παρρασίην ἐνέμοντο,
τῶν ἦρχ’ Ἀγκαίοιο πάϊς, κρείων Ἀγαπήνωρ,
ἐξήκοντα νεῶν· πολέες δ’ ἐν νηὶ ἑκάστῃ 610
Ἀρκάδες ἄνδρες ἔβαινον, ἐπιστάμενοι πολεμίζειν.
αύτδς γάρ σφιν δῶκεν άναξ ἀνδρῶν Ἀγαμέμνων
νῆας ἐϋσσέλμους περάαν ἐπὶ οἴνοπα πόντον
Ἀτρεΐδης, ἐπεὶ ού σφι θαλάσσια ἔργα μεμήλει.
Οἱ δ’ άρα Βουπράσιόν τε καὶ Ἤλιδα δὶαν ἔναιον, 61 5
ὅσσον ἐφ’ Ὑρμίνη καὶ Μύρσινος ἐσχατόωσα
πέτρη τ’ Ὠλενίη καὶ Ἀλίσιον ἐντὸς ἐέργει,
τῶν αύ τέσσαρες άρχοὶ έσαν, δέκα δ’ ἀνδρὶ ἑκάστω
νῆες ἕποντο θοαί, πολέες δ’ ἔμβαινον Ἐπειοί.
τῶν μὲν ἄρ’ Ἀμφίμαχος καὶ Θάλπιος ἡγησάσθην, 620
υἱες ὁ μὲν Κτεάτου, ά δ’ ἄρ’ Εύρύτου, Ἀκτορίωνε·
τῶν δ’ Ἀμαρυγκεΐδης ἦρχε κρατερὸς Διύρης·
τῶν δέ τετάρτων ἦρχε Πολύξεινος θεοειδής,
υἱδς Ἀγασθένεος Αὐγηϊάδαο ἄνακτος.
Οἱ δ’ ἐκ Δουλιχίοιο Ἐχινάων θ’ ἱεράων 625
νήσων, αἱ ναίουσι πέρην άλδς Ἤλιδος άντο,
τῶν αὖθ’ ἡγεμόνευε Μέγης ἀτάλαντος Ἀρηῖ
Φυλείδης, δν τίκτε Διὶ φίλος ἱππότα Φυλεύς,
ὄς ποτε Δουλίχιόνδ’ ἀπενάσσατο πατρὶ χολωθείς·
τῴ δ’ άμα τεσσαράκοντα μέλαιναι νὴες ἕποντο. 630
Αύτδρ Ὀδυσσεὺς ἡγε Κεφαλλῆνας μεγαθύμους,

 

