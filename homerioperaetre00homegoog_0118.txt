102 5. ΙΛΙΑΔΟΣ Ε.

·‘ Σαρπῆδον, Λυκίων βουληφόρε, τίς τοι ἀνάγκη
πτώσσειν ἔνθαδ’ ἐόντι μόχης ἀδαήμονι φωτί 3
ψευδόμενοι δέ σέ φασι Διὸς γόνον αἰγιόχοιο ⁶35
εἶναι, ἐπεὶ πολλὸν κείνων ἐπιδεύεαι ἀνδρῶν
οἳ Διὸς ἐξεγένοντο ἐπὶ προτέρων ἀνθρώπων,
ἀλλ’ οἶόν τινά φασι βίην Ἡρακληείην
εἶναι, ἐμὸν πατέρα θρασυμέμνονα θυμολέοντα·
ὅς ποτε δεῦρ’ ἐλθών ἕνεχ’ ἵππων Λαομέδοντος 640
ἐξ οίης σὺν νηυσὶ καὶ ἀνδράσι παυροτέροισιν
Ἰλίου ἐξαλάπαξε πόλιν, χήρωσε δ’ ἀγυιάς·
σοὶ δέ κακὸς μὲν θυμός, ἀποφθινύθουσι δὲ λαοί.
οὐδέ τί σε Τρώεσσιν ὀΐομαι ἄλκαρ ἔσεσθαι
ἐλθόντ’ ἐκ Λυκίης, οὐδ’ εί μόλα καρτερός ἐσσι,
ἀλλ’ ὑπ’ ἐμοὶ δμηθέντα πύλας Ἀίδαο περήσειν.”
Τὸν δ’ αὖ Σαρπηδὼν Λυκίων ἀγὸς ἀντίον ηὔδα·
“ Τληπόλεμ’, ή τοι κεῖνος ἀπώλεσεν Ἴλιον ἱρήν
ἀνέρος ἀφραδίῃσιν ἀγαυοῦ Λαομέδοντος,
ὅς ῥά μιν εὖ ἔρξαντα κακῷ ἠνίπαπε μύθῳ, 650
οὐδ’ ἀπέδωχ’ ἵππους, ὧν εἵνεκα τηλόθεν ἦλθε.
σοὶ δ’ ἐγώ ἐνθόδε φημὶ φόνον καὶ κῆρα μέλαιναν
ἐξ ἐμέθεν τεύξεσθαι, ἐμφ δ’ ὑπὸ δουρὶ δαμέντα
εὖχος ἐμοὶ δώσειν, ψυχήν δ’ Ἀϊδι κλυτοπώλρ.”
Ὣς φάτο Σαρπηδών, ὁ δ’ ἀνέσχετο μείλινον ἔγχος 655
Τληπόλεμος· καὶτῶν μὲν ἀμαρτῆ δούρατα μακρὰ
ἐκ χειρῶν ἤϊξαν· δ μὲν βάλεν αὐχένα μέσσου
Σαρπηδών, αἰχμή δὲ διαμπερὲς ἦλθ’ ἀλεγεινή·
τὸν δέ κατ’ ὀφθαλμῶν ἐρεβεννή νὺξ ἐκάλυψε.
Τληπόλεμος δ’ ἀρα μηρὸν ἀριστερὸν ἔγχεϊ μακρῷ 660
βεβλήκειν, αἰχμή δὲ διέσσυτο μαιμώωσα,
ἀστέιρ ἐγχριμφθεῖσα, πατὴρ δ’ ἔτι λοιγὸν ἀμυνεν.
Οἱ μὲν ἀρ’ ἀντίθεον Σαρπηδόνα δῖοι ἑταῖροι
ἐξέφερον πολέμοιο· βάρυνε δέ μιν δόρυ μακρὸν

ί ⁶45

 

