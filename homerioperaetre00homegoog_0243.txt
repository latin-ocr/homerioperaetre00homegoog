11. lAlAAoz κ. 227

ταῦρον δ’ Ἀλφειῷ, ταῦρον δὲ Ποσειδάωνι,

αὐτὰρ Ἀθηναίῃ γλαυκώπιδι βοῦν ἀγελαίην,

δόρπον ἔπειθ’ ἑλόμεσθα κατδ στρατὸν ἔν τελέεσσι, 73⁰

καὶ κατεκοιμήθημεν ἔν ἔντεσιν οἶσιν ἕκαστος

ἀμφὶ ῥοδς ποταμοῖο. ἇτδρ μεγάθυμοι Ἐπειοὶ

ἆμφίσταντο δή ἄστυ διαρραῖσαι μεμαῶτες*

ἀλλά σφι προπάροιθε φάνη μέγα ἔργον Ἀρηος·

εὖτε γδρ ἠέλιος φαέθων ὑπερέσχεθε γαίης, 735

συμφερόμεσθα μάχῃ, Διί τ’ εὐχόμενοι καὶ Ἀθήνῃ.

ἀλλ’ ὅτε δή Πυλίων καὶ Ἐπειῶν ἔπλετο νεῖκος,

πρῶτος ἐγὼν ἔλον ἄνδρα, κόμισσα δὲ μώνυχας ἵππους,

Μούλιον αἰχμητήν· γαμβρὸς δ’ ἦν Αθγείοο, .

πρεσβυτάτηνδέ θύγατρ’ εἶχε ξανθήν Ἀγαμήδην, 740

ἣ τόσα φάρμακα ᾔδη ὅσα τρέφει εύρεῖα χθών.

τδν μὲν ἐγὼ προσιόντα βάλον χαλκήρεϊ δουρί,

ἤριπε δ’ ἓν κονίῃσιν· ἐγὼ δ’ ές δίφρον ὀρούσας

στῆν ῥα μετὰ προμάχοισιν· ἆτδρ μεγάθυμοι ’sz

ἔτρεσαν ἄλλυδις άλλος, ἐπεὶ ίδον ἄνδρα πεσόντα 745

ἡγεμόν’ ἱππήων, δς ἀριστεύεσκε μάχεσθαι.

αὐτὰρ ἔγιδν ἐπόρουσα κελαινῇ λαίλαπι ἶσος,

πεντήκοντα δ’ ἔλον δίφρους, δύο δ’ ἀμφὶς ἕκαστον

φῶτες ὀδὰξ ἔλον οὖδας έμῷ ὑπὸ δουρὶ δαμέντες.

καί νύ κεν Ἀκτορίωνε Μολίονε παῖδ’ ἀλάπαξα, 750

εἰ μή σφωε πατήρ εύρνκρείων ἐνοσίχθων

ἐκ πολέμου ἐσάωσε, καλύψας ἠέρι πολλῇ.

ἔνθα Ζεὺς Πυλίοισι μέγα κράτος ἔγγυάλιξ ·

τόφρα γάρ οὖν ἑπόμεσθα διὰ σπιδέος πεδίοιο,

κτείνοντές τ’ αὐτοὺς ἀνά τ’ ἔντεα καλὰ λέγοντες, 755

ὄφρ’ ἐπὶ Βουπρασίου πολυπύρου βήσαμεν ἵππους

πέτρης τ’ Ὠλενίης, καί Ἀλισίου ἔνθα κολώνη

κέκληται· ὅθεν αδτις ἀπέτραπε λαδν Ἀθήνη.

ἔνθ’ ἄνδρα κτείνας πύματον λίπον· αύτδρ Ἀχαιοὶ ’
12

 

