318 16. ΙΛΙΑΔΟΣ Π.

ἔργα θεῶν, όρα πάγχυ μάχης ἐπὶ μήδεα κεῖρε 120
Ζεὺς ὑψιβρεμέτης, Τρώεσσι δὲ βούλετο νίκην·
χάζετο δ’ ἐκ βελέων. τοί δ’ ἔμβαλον ἀκάματον πῦρ
νηῒ θοῇ· τῆς δ’ αἶψα κατ’ ἀσβέστη κέχυτο φλόξ.
ὣς τήν μὲν πρύμνην πῦρ άμφεπεν· αὐτδρ Ἀχιλλεὺς
μηρδ πληξάμενος Πατροκλῆα προσέειπεν· 1²5
‘¹ ὄρσεο, διογενὲς Πατρόκλεες, ἱπποκέλευθε·
s λεύσσω δή παρὰ νηυσὶ πυρὸς δηίοιο ἵωήυ·
μή δή νῆας ἕλωσι καὶ οὐκέτι φυκτὰ πέλωνται·
δύσεο τεύχεα θᾶσσον, έγιδ δέ κε λαὸν ἀγείρω.”

Ὣς φάτο, Πάτροκλος δὲ κορύσσετο νώροπι χαλκῷ. 130
κνημῖδας μὲν πρῶτα περὶ κνήμῃσιν ἔθηκε
καλάς, ἀργυρέοισιν ἐπισφυρίοις ἀραρυίας·
δεύτερον αὖ θώρηκα περὶ στήθεσσιν ἔδυνε
ποικίλον ἀστερόεντα ποδώκεος Αίακῶαο.
ἀμφὶ δ’ ἀρ’ ὤμοισιν βάλετο ξίφος ἀργυρόηλον 135
χάλκεον, αὐτὰρ ἔπειτα σάκος μέγα τε στιβαρόν τε·
κρατὶ δ’ ἐπ’ ἰφθίμῳ κυνέην εὔτυκτον έθηκεν
ἵππουριν· δεινὸν δὲ λόφος καθύπερθεν ἔνευεν.
εἵλετο δ’ ἄλκιμα δοῦρε, τά οἵ παλάμηφιν ἀρήρει.
ἔγχος δ’ οὐχ ἕλετ’ οἶον ἀμύμονος Αἰακίδαο, ιηο
βριθὺ μέγα στιβαρόν· τὸ μὲν οὗ δύνατ’ ἀλλος Ἀχαιῶν
πάλλειν, ἀλλά μιν οἶος ἐπίστατο πῆλαι Ἀχιλλεύς,
Πηλιάδα μελίην, τήν πατρὶ φίλερ ’πόρε Χείρων
Πηλίου ἔκ κορυφῆς, φόνον ἔμμεναι ἡρώεσσιν.
ἵππους δ’ Αὐτομέδοντα θοῶς ζευγνῦμεν ἄνωγε, 145
τάν μετ’ Ἀχιλλῆα ῥηξήνορα τῖε μάλιστα,
πιστότατος δέ οἵ ἔσκε μάχῃ ἔνι μεῖναι ὁμοκλήν.
τῷ δὲ καὶ Αὐτομέδων ύπαγε ζυγὸν ὠκέας ἵππους,
Ξάνθον καὶ Βαλίον, τὸ άμα πνοιῇσι πετέσθην,
τοὺς ἔτεκε Ζεφύρῳ ἀνέμῳ Ἀρπυια Ποδάργη, ¹50
βοσκομένη λειμῶνι παρὰ ῥόον Ὠκεανοῖο.

 

