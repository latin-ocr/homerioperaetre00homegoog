268 13. ΙΛΙΑΔΟΣ Ν.

έν Φυλάκῃ, γαίης ἄπο πατρίδος, ἄνδρα κατακτάς,
γνωτδν μητρυιῆς Ἐριώπιδος, ἣν ἔχ’ Ὀϊλεύς·
αύτδρ δ Ἰφίκλοιο πάϊς τοῦ Φυλακίδαο.
οἱ μὲν πρδ Φθίων μεγαθύμων. θωρηχθέντες
ναῦφιν ἀμυνόμενοι μετὰ Βοιωτῶν ἐμάχοντο· y γοα
Αίας δ’ οὐκέτι πάμπαν, Ὀϊλῆος ταχὺς υἱός,
ἵστατ’ ἀπ’Δ Αἴαντος Τελαμωνίου οὐδ’ ἠβαιόν,
ἀλλ’ ὥς τ’ έν νειηῖ βόε οίνοπε πηκτὸν ἄροτρον
ἶσον θυμὸν ἔχοντε τιταίνετον· ἀμφὶ δ’ ἄρα σφι
πρυμνοῖσιν κεράεσσι πολὺς ἀνακηκίει ίδριύς· 705
τὸ μέν τε ζυγὸν οἷον ἐύξοον ἀμφὶς έέργει
ἱεμένω κατδ ὦλκα· τέμει δέ τε τέλσον δρούρης·
ὣς τδ παρβεβαῶτε μάλ’ ἕστασαν θλλήλοιιν.
ἀλλ’ ἦ τοι Τελαμωνιάδῃ πολλοί τε καὶ ἐσθλοὶ
λαοὶ ἕπονθ’ ἕταροι, οῖ οἱ σάκος ἐξεδέχοντο, 710
ὁππότε μιν κάματός τε καὶ ῖδρδις γούναθ’ ίκοιτο.
οὐδ’ ἄρ’ Ὀϊλιάδῃ μεγαλήτορι Λοκροὶ ἕποντο·
ού γάρ σφι σταδίῃ ὑσμίνῃ μίμνε φίλον κῆρ·
οὐγὰρ ἔχον κόρυθας χαλκήρεας ἱπποδασείας,
οὐδ’ ἔχον ἀσπίδας εὐκύκλους καὶ μείλινα δοῦρα, ηι5
ἀλλ’ άρα τόξοισιν καὶ ἐϋστρεφεῖ οἶος ἀότφ
Ἴλιον είς ἅμ’ ἕποντο πεποιθότες, οίσιν ἔπειτα
ταρφέα βάλλοντες Τρόων ῥήγνυντο φάλαγγας·
δή ῥα τόθ’ οἱ μὲν πρόσθε σὺν ἔντεσι δαιδαλέοισι
μάρναντο Τρωσίν τε καὶ Ἕκτορι χαλκοκορυστῇ, 720
οἱ δ’ ὄπιθεν βάλλοντες ἐλάνθανον· οὐδέ τι χάρμης
Τρῶες μιμνήσκοντο· συνεκλόνεον γδρ ὀϊστοί.
Ἔνθα κε λευγαλέως νηῶν ἄπο καὶ κλισιάων
Τρῶες ἐχάρησαν προτὶ Ἴλιον ἠνεμόεσσαν,
εί μὴ Πουλυδάμας θρασύν Ἕκτορα εἶπε παραστάς· 7²⁵
“ Ἕκτορ, ἀμήχανός έσσι παραρρητοῖσι πιθέσθαι.
οὕνεκά τοι περὶ δῶκε θεὸς πολεμήϊα ἔργα,

 

