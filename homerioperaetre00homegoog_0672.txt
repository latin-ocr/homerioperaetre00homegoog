10. ΟΔΥΣΣΕΙΑΣ Ka 667

ούδέ τι ἐκφάσθαι δύνατο ἔπος, ἱέμενός περ,

κῆρ ἀχεϊ μεγάλῳ βεβολημένος· ἐν δέ οί ὄσσε

δακρυόφιν πίμπλαντο, γόον δ’ ὠίετο θυμός.

ἀλλ’ ὅτε δή μιν πάντες ἀγασσάμεθ’ ἐξερέοντες,

καὶ τότε τῶν ἀλλων ἑτάρων κατέλεξεν ὄλεθρον· ²50
“Ἤιομεν, ὣς ἐκέλευες ἀνὰ δρυμά, φαίδιμ’ Ὀδυσσεῦ·

εὕρομεν ἐν βήσσῃσι τετυγμένα δόματα καλὰ

[ξεστοῖσιν λάεσσι, περισκέπτῳ ἐνὶ χκύρῳ].

ἔνθα δέ τις μέγαν ἱστὸν ἐποιχομένη λίγ’ ἄειδεν

ἢθεδς ἠὲ γυνή· τοὶ δ’ ἐφθέγγοντο καλεῦντες. 255

ἡ δ’ αἶψ’ ἐξελθοῦσα θύρας ὤϊξε φαεινὰς

καὶ κάλει· οἱ δ’ άμα πάντες ἀιδρείῃσιν ἕποντο·

αὐτὰρ ἐγὼν ὑπέμεινα, ὀϊσάμενος δόλον εἶναι.

οἱ δ’ ἀμ’ ἀιστώθησαν ἀολλέες, οὐδέ τις αὐτῶν

ἐξεφάνη· δηρὸν δὲ καθήμενος έσκσπίαζον.” 260
Ὣς ἔφατ’, αὐτὰρ ἐγὼ περὶ μὲν ξίφος ἀργυρόηλον

ὤμοιϊν βαλόμην, μέγα χάλκεον, ἀμφὶ δέ τόξα·

τόνδ’ ἀψ ἠνώγεα αὐτὴν ὁδὸν ἡγήσασθαι.

αιἰτὰρ ό γ’ ἀμφοτέρῃσι λαβὼν ἐλλίσσετο γούνων

[καί μ’ ὀλοφυρόμενος έπεα πτερόεντα προσηύδα]· ι65
“ Μή μ’ ἀγε κεῖσ’ ἀέκοντα, διοτρεφές, ἀλλά λίπ’ αὐτοῦ.

οἴδα γὰρ ὣς αὕτ’ αὐτὸς ἐλεύσεαι οὔτε τιν’ ἀλλον

άξεις σῶν ἑτάρων· ἀλλά ξὺν τοίσδεσι θᾶσσον

φεύγωμεν· ἔτι γάρ κεν ἀλύξαιμεν κακὸν ἦμαρ.”
Ὠς ἔφατ’, αὐτὰρ ἐγώ μιν ἀμειβόμενος προσέειπον· 270

‘⁵ Εὐρύλοχ’, ἡ τοι μὲν σὺ μέν’ αὐτοῦ τῷδ’ ἐνὶ χάριρ

ἔσθων καὶ πίνων, κοίλῃ παρὰ νηὶ μελαίνῃ·
αὗτάρ ἐγὼν εἶμι· κρατερὴ δέ μοι ἔπλετ’ ἀνάγκη.”
Ὣς είπκδν παρὰ νηὸς ἀνήϊον ἠδὲ θαλάσσης.
ἀλλ’ ὅτε δὴ ἀρ’ ἔμελλον ίὼν ἱερὰς ἀνά βήσσας ²7⁵
Κίρκης ἵξεσθαι πολυφαρμάκου ἐς μέγα δῶμα,
ἔνθα μοι Ἑρμείας χρυσόρραπις ἀντεβόλησεν

 

