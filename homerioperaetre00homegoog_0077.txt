3· 1A1AA02 r. αι

κεινλ δέ τρυφάλεια ἅμ’ έσπετο χειρὶ παχείῃ.
τὴν μέν ἔπειθ’ ήρως μετ’ ἐϋκνήμιδας Ἀχαιοὺς
ῥῖψ’ ἐπιδινήσας, κόμισαν δ’ ἐρίηρες ἑταῖροι·
αὐτὰρ ὁ ἂψ ἐπόρουσε κατακτάμεναι μενεαίνων
ἔγχεϊ χαλκείῳ· τδν δ’ ἐξήρπαξ’ Ἀφροδίτη 380
ῥεῖα μάλ’ ώς τε θεός, ἐκάλυψε δ’ άρ’ ἠέρι πολλῇ,
κὰδ δ’ εἶπ’ ἐν θαλάμῳ εὐώδεϊ κηώεντι.
αὐτὴ δ’ αὖθ’ Ἑλένην καλέουσ’ ίε· τὴν δ’ ἐκίχανε
πύργῳ ἐφ’ ύψηλῳῖ, περὶ δέ Τρῳαὶ άλις ἦσαν·
χειρὶ δέ νεκταρέου έανοΰ ἐτίναξε λαβοῦσα, 385
γρηῒ δέ μιν ἐϊκυῖα παλαιγενέϊ προσέειπεν
εἰροκόμῳ, ή οἱ Λακεδαίμονι ναιετοώσῃ
ἤσκειν εἴρια καλά, μάλιστα δέ μιν φιλέεσκε·
τῇ μιν ἐεισαμένη προσεφώνεε δῖ’ Ἀφροδίτη·
“ δεῦρ’ ἴθ’· Ἀλέξανδρός σε καλεῖ οἶκόνδε νέεσθαι. 390
κεῖνος ὅγ’ ἐν θαλάμῳ καὶ δινωτοῖσι λέχεσσι,
κάλλεΐ τε στίλβων καὶ εἵμασιν· οὐδέ κε φαίης
ἀνδρὶ μαχησάμενον τόν γ’ ἐλθεῖν, ἀλλὰ χορόνδε
ἔρχεσθ’, ἠὲ χοροῖο νέον λήγοντα καθίζωμ’
Ὣς φάτο, τῇ δ’ άρα θυμδν ἐνὶ στήθεσσιν ὄρινε· 395
καί ῥ’ ὥς οὖν ἐνόησε θεᾶς περικαλλέα δειρὴν
στήθεά θΙ ἱμερόεντα καὶ όμματα μαρμαίροντα,
θάμβησέν, τ’ ἄρ’ ἔπειτα ἔτος τ’ ἔφατ’ ἐκ τ” ὀνόμαζε·
“ δαιμονίη, τί με ταῦτα λιλαίεαι ἠπεροπεύειν ,·
ἦ πή με προτέρω πολίων εῖν ναιομενάων 400
άξεις,ἢ Φρυγίης ή Μῃονίης ἐρατεινῆς,
εί τίς τοι καὶ κεῖθι φίλος μερόπων ἀνθρώπων·
οὕνεκα δὴ νῦν δῖον Ἀλέξανδρον Μενέλαος
νικήσας ἐθέλει στυγερὴν ἐμὲ οἴκαδ’ ἄγεσθαι,
τούνεκα δὴ νῦν δεῦρο δολοφρονέουσα παρέστης ; 405
ἥσο παρ’ αὐτὸν ἰοῦσα, θεῶν δ’ ἀπόεικε κελεύθου,
μηδ’ ἔτι σοῖσι πόδεσσιν ὑποστρέψειας Ὄλυμπον,

 

