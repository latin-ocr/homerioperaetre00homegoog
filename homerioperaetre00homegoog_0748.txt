14. οιςςςςιις α· 743

“ αἴθ’ οὕτως, Εὔμαιε, φίλος Διὶ πατρὶ γένοιο 4'40
ὡς ἐμοί, ὅττι με τοῖον ἐόντ’ ἀγαθοῖσι γεραίρεις.”
Τὸν δ’ ἀπαμειβόμενος προσέφης, Εὔμαιε συβῶτα·
“ ἔσθιε, δαιμόνιε ξείνων, καὶ τέρπεο τοῖσδε,
οἶα πάρεστι· θεὸς δὲ τδ μὲν δύσει, τὸ δ’ ἐάσει,
¹ ὅττι κεν ᾧ θυμῷ ἐθέλῃ· δύναται γάρ άπαντα.” 445

Ἦ ῥα καὶ ἄργματα θΰσε θεοῖς αἰειγενέτῃσι,
σπείσας δ’ αἴθοπα οἶνον Ὀδυσσῆϊ πτολιπόρθῳ
ἐν χείρεσσιν έθηκεν· ἀ δ’ ἕζετο ᾗ παρὰ μοίρῃ.
σῖτον δέ σφιν ἔνειμε Μεσαύλιος, ὅν ῥα σνβιότης
αὐτὸς κτήσατο οἶος ἀποιχομένοιο ἄνακτος, 450
νόσφιν δεσποίνης καὶ Λαέρταο γέροντος·
πάρ δ’ ἀρα μιν Ταφίων πρίατο κτεάτεσσιν ἑοῖσιν.
οἱ δ’ ἐπ’ ὀνείαθ’ ἑτοῖμα προκείμενα χεῖρας ἴαλλον.
αὐτὰρ ἐπεὶ πόσιος καὶ ἐδητύος ἐξ ἔρον ἕντο,
σῖτον μέν σφιν ἀφεῖλε Μεσαύλιος, οί δ’ ἐπὶ κοῖτον 455
σίτου καὶ κρειῶν κεκορημένοι ἐσσεύαντο.
Νὺξ δ’ ἀρ’ ἐπῆλθε κακή, σκοτομήνιος· ὗε δ’ ἀρα Ζεὺς
πάννυχος, αὐτὰρ ἀη Ζέφυρος μέγας αίέν ἔφυδρος.
τοῖς δ’ Ὀδυσεὺς μετέειπε, συβώτεω πειρητίζων,
εί πώς οἱ ἐκδὺς χλαῖναν πόροι, ἥ τιν’ ἑταίρων 460
ἄλλον ἐποτρύνειεν, ἐπεί ἑο κήδετο λίην·
“ κέκλυθι νῦν, Εὔμαιε καὶ ἄλλοι πάντες ἐταῖροι,
εὐξάμενός τι έπος ἐρέω· οἶνος γὰρ ἀνοίγει
ήλεός, ὅς τ’ ἐφέηκε πολύφρονά περ μάλ’ ἀεῖσαι
καί θ’ ἀπαλδν γελάσαι, καί τ’ ὀρχήσασθαι ἀνῆκε, 465
καί τι έπος προέηκεν ό πέρ τ’ ἄρρητον ἀμεινον.
ἀλλ’ ἐπεὶ οὖν τὸ πρῶτον ἀνέκραγον, οὐκ ἐπικεύσω.
εἴθ’ ὣς ἡβώοιμι βίη τέ μοι ἔμπεδος εί ,
ὡς ὅθ’ ὑπὸ Τροίην λόχον ἤγομεν ἀρτύναντες.
ἡγείσθην δ’ Ὀδυσεύς τε καὶ Ἀτρείδης Μενέλαος, 470
τοῖσι δ’ δμα τρίτος ἦρχον ἐγών· αὐτοὶ γὰρ ἄνωγον.

 

